***
<h4>1 John: 1.1</h4><br>Quel che era dal principio, quel che abbiamo udito, quel che abbiamo veduto con gli occhi nostri, quel che abbiamo contemplato e che le nostre mani hanno toccato della Parola della vita
***
<h4>1 John: 1.2</h4><br>(e la vita è stata manifestata e noi l’abbiam veduta e ne rendiamo testimonianza, e vi annunziamo la vita eterna che era presso il Padre e che ci fu manifestata),
***
<h4>1 John: 1.3</h4><br>quello, dico, che abbiamo veduto e udito, noi l’annunziamo anche a voi, affinché voi pure abbiate comunione con noi, e la nostra comunione è col Padre e col suo Figliuolo, Gesù Cristo.
***
<h4>1 John: 1.4</h4><br>E noi vi scriviamo queste cose affinché la nostra allegrezza sia compiuta.
***
<h4>1 John: 1.5</h4><br>Or questo è il messaggio che abbiamo udito da lui e che vi annunziamo: che Dio è luce, e che in Lui non vi son tenebre alcune.
***
<h4>1 John: 1.6</h4><br>Se diciamo che abbiam comunione con lui e camminiamo nelle tenebre, noi mentiamo e non mettiamo in pratica la verità;
***
<h4>1 John: 1.7</h4><br>ma se camminiamo nella luce, com’Egli è nella luce, abbiam comunione l’uno con l’altro, e il sangue di Gesù, suo Figliuolo, ci purifica da ogni peccato.
***
<h4>1 John: 1.8</h4><br>Se diciamo d’esser senza peccato, inganniamo noi stessi, e la verità non è in noi.
***
<h4>1 John: 1.9</h4><br>Se confessiamo i nostri peccati, Egli è fedele e giusto da rimetterci i peccati e purificarci da ogni iniquità.
***
<h4>1 John: 1.10</h4><br>Se diciamo di non aver peccato, lo facciamo bugiardo, e la sua parola non è in noi.
***
<h4>1 John: 2.1</h4><br>Figliuoletti miei, io vi scrivo queste cose affinché non pecchiate; e se alcuno ha peccato, noi abbiamo un avvocato presso il Padre, cioè Gesù Cristo, il giusto;
***
<h4>1 John: 2.2</h4><br>ed egli è la propiziazione per i nostri peccati; e non soltanto per i nostri, ma anche per quelli di tutto il mondo.
***
<h4>1 John: 2.3</h4><br>E da questo sappiamo che l’abbiam conosciuto: se osserviamo i suoi comandamenti.
***
<h4>1 John: 2.4</h4><br>Chi dice: io l’ho conosciuto e non osserva i suoi comandamenti, è bugiardo, e la verità non è in lui;
***
<h4>1 John: 2.5</h4><br>ma chi osserva la sua parola, l’amor di Dio è in lui veramente compiuto.
***
<h4>1 John: 2.6</h4><br>Da questo conosciamo che siamo in lui: chi dice di dimorare in lui, deve, nel modo ch’egli camminò, camminare anch’esso.
***
<h4>1 John: 2.7</h4><br>Diletti, non è un nuovo comandamento ch’io vi scrivo, ma un comandamento vecchio, che aveste dal principio: il comandamento vecchio è la Parola che avete udita.
***
<h4>1 John: 2.8</h4><br>E però è un comandamento nuovo ch’io vi scrivo; il che è vero in lui ed in voi; perché le tenebre stanno passando, e la vera luce già risplende.
***
<h4>1 John: 2.9</h4><br>Chi dice d’esser nella luce e odia il suo fratello, è tuttora nelle tenebre.
***
<h4>1 John: 2.10</h4><br>Chi ama il suo fratello dimora nella luce e non v’è in lui nulla che lo faccia inciampare.
***
<h4>1 John: 2.11</h4><br>Ma chi odia il suo fratello è nelle tenebre e cammina nelle tenebre e non sa ov’egli vada, perché le tenebre gli hanno accecato gli occhi.
***
<h4>1 John: 2.12</h4><br>Figliuoletti, io vi scrivo perché i vostri peccati vi sono rimessi per il suo nome.
***
<h4>1 John: 2.13</h4><br>Padri, vi scrivo perché avete conosciuto Colui che è dal principio. Giovani, vi scrivo perché avete vinto il maligno.
***
<h4>1 John: 2.14</h4><br>Figliuoletti, v’ho scritto perché avete conosciuto il Padre. Padri, v’ho scritto perché avete conosciuto Colui che è dal principio. Giovani, v’ho scritto perché siete forti, e la parola di Dio dimora in voi, e avete vinto il maligno.
***
<h4>1 John: 2.15</h4><br>Non amate il mondo né le cose che sono nel mondo. Se uno ama il mondo, l’amor del Padre non è in lui.
***
<h4>1 John: 2.16</h4><br>Poiché tutto quello che è nel mondo: la concupiscenza della carne, la concupiscenza degli occhi e la superbia della vita non è dal Padre, ma è dal mondo.
***
<h4>1 John: 2.17</h4><br>E il mondo passa via con la sua concupiscenza; ma chi fa la volontà di Dio dimora in eterno.
***
<h4>1 John: 2.18</h4><br>Figliuoletti, è l’ultima ora; e come avete udito che l’anticristo deve venire, fin da ora sono sorti molti anticristi; onde conosciamo che è l’ultima ora.
***
<h4>1 John: 2.19</h4><br>Sono usciti di fra noi, ma non erano de’ nostri; perché, se fossero stati de’ nostri, sarebbero rimasti con noi; ma sono usciti affinché fossero manifestati e si vedesse che non tutti sono dei nostri.
***
<h4>1 John: 2.20</h4><br>Quanto a voi, avete l’unzione dal Santo, e conoscete ogni cosa.
***
<h4>1 John: 2.21</h4><br>Io vi ho scritto non perché non conoscete la verità, ma perché la conoscete, e perché tutto quel ch’è menzogna non ha a che fare con la verità.
***
<h4>1 John: 2.22</h4><br>Chi è il mendace se non colui che nega che Gesù è il Cristo? Esso è l’anticristo, che nega il Padre e il Figliuolo.
***
<h4>1 John: 2.23</h4><br>Chiunque nega il Figliuolo, non ha neppure il Padre; chi confessa il Figliuolo ha anche il Padre.
***
<h4>1 John: 2.24</h4><br>Quant’è a voi, dimori in voi quel che avete udito dal principio. Se quel che avete udito dal principio dimora in voi, anche voi dimorerete nel Figliuolo e nel Padre.
***
<h4>1 John: 2.25</h4><br>E questa è la promessa ch’egli ci ha fatta: cioè la vita eterna.
***
<h4>1 John: 2.26</h4><br>Vi ho scritto queste cose intorno a quelli che cercano di sedurvi.
***
<h4>1 John: 2.27</h4><br>Ma quant’è a voi, l’unzione che avete ricevuta da lui dimora in voi, e non avete bisogno che alcuno v’insegni; ma siccome l’unzione sua v’insegna ogni cosa, ed è verace, e non è menzogna, dimorate in lui, come essa vi ha insegnato.
***
<h4>1 John: 2.28</h4><br>Ed ora, figliuoletti, dimorate in lui, affinché, quando egli apparirà, abbiam confidanza e alla sua venuta non abbiam da ritrarci da lui, coperti di vergogna.
***
<h4>1 John: 2.29</h4><br>Se sapete che egli è giusto, sappiate che anche tutti quelli che praticano la giustizia son nati da lui.
***
<h4>1 John: 3.1</h4><br>Vedete di quale amore ci è stato largo il Padre, dandoci d’esser chiamati figliuoli di Dio! E tali siamo. Per questo non ci conosce il mondo: perché non ha conosciuto lui.
***
<h4>1 John: 3.2</h4><br>Diletti, ora siamo figliuoli di Dio, e non è ancora reso manifesto quel che saremo. Sappiamo che quand’egli sarà manifestato saremo simili a lui, perché lo vedremo com’egli è.
***
<h4>1 John: 3.3</h4><br>E chiunque ha questa speranza in lui, si purifica com’esso è puro.
***
<h4>1 John: 3.4</h4><br>Chi fa il peccato commette una violazione della legge; e il peccato è la violazione della legge.
***
<h4>1 John: 3.5</h4><br>E voi sapete ch’egli è stato manifestato per togliere i peccati; e in lui non c’è peccato.
***
<h4>1 John: 3.6</h4><br>Chiunque dimora in lui non pecca; chiunque pecca non l’ha veduto, né l’ha conosciuto.
***
<h4>1 John: 3.7</h4><br>Figliuoletti, nessuno vi seduca. Chi opera la giustizia è giusto, come egli è giusto.
***
<h4>1 John: 3.8</h4><br>Chi commette il peccato è dal diavolo, perché il diavolo pecca dal principio. Per questo il Figliuol di Dio è stato manifestato: per distruggere le opere del diavolo.
***
<h4>1 John: 3.9</h4><br>Chiunque è nato da Dio non commette peccato, perché il seme d’Esso dimora in lui; e non può peccare perché è nato da Dio.
***
<h4>1 John: 3.10</h4><br>Da questo sono manifesti i figliuoli di Dio e i figliuoli del diavolo: chiunque non opera la giustizia non è da Dio; e così pure chi non ama il suo fratello.
***
<h4>1 John: 3.11</h4><br>Poiché questo è il messaggio che avete udito dal principio:
***
<h4>1 John: 3.12</h4><br>che ci amiamo gli uni gli altri, e non facciamo come Caino, che era dal maligno, e uccise il suo fratello. E perché l’uccise? Perché le sue opere erano malvage, e quelle del suo fratello erano giuste.
***
<h4>1 John: 3.13</h4><br>Non vi maravigliate, fratelli, se il mondo vi odia.
***
<h4>1 John: 3.14</h4><br>Noi sappiamo che siamo passati dalla morte alla vita, perché amiamo i fratelli. Chi non ama rimane nella morte.
***
<h4>1 John: 3.15</h4><br>Chiunque odia il suo fratello è omicida; e voi sapete che nessun omicida ha la vita eterna dimorante in se stesso.
***
<h4>1 John: 3.16</h4><br>Noi abbiamo conosciuto l’amore da questo: che Egli ha data la sua vita per noi; noi pure dobbiam dare la nostra vita per i fratelli.
***
<h4>1 John: 3.17</h4><br>Ma se uno ha dei beni di questo mondo, e vede il suo fratello nel bisogno, e gli chiude le proprie viscere, come dimora l’amor di Dio in lui?
***
<h4>1 John: 3.18</h4><br>Figliuoletti, non amiamo a parole e con la lingua, ma a fatti e in verità.
***
<h4>1 John: 3.19</h4><br>Da questo conosceremo che siam della verità e renderem sicuri i nostri cuori dinanzi a Lui.
***
<h4>1 John: 3.20</h4><br>Poiché se il cuor nostro ci condanna, Dio è più grande del cuor nostro, e conosce ogni cosa.
***
<h4>1 John: 3.21</h4><br>Diletti, se il cuor nostro non ci condanna, noi abbiam confidanza dinanzi a Dio;
***
<h4>1 John: 3.22</h4><br>e qualunque cosa chiediamo la riceviamo da Lui, perché osserviamo i suoi comandamenti e facciam le cose che gli son grate.
***
<h4>1 John: 3.23</h4><br>E questo è il suo comandamento: che crediamo nel nome del suo Figliuolo Gesù Cristo, e ci amiamo gli uni gli altri, com’Egli ce ne ha dato il comandamento.
***
<h4>1 John: 3.24</h4><br>E chi osserva i suoi comandamenti dimora in Lui, ed Egli in esso. E da questo conosciamo ch’Egli dimora in noi: dallo Spirito ch’Egli ci ha dato.
***
<h4>1 John: 4.1</h4><br>Diletti, non crediate ad ogni spirito, ma provate gli spiriti per sapere se son da Dio; perché molti falsi profeti sono usciti fuori nel mondo.
***
<h4>1 John: 4.2</h4><br>Da questo conoscete lo Spirito di Dio: ogni spirito che confessa Gesù Cristo venuto in carne, è da Dio;
***
<h4>1 John: 4.3</h4><br>e ogni spirito che non confessa Gesù, non è da Dio; e quello è lo spirito dell’anticristo, del quale avete udito che deve venire; ed ora è già nel mondo.
***
<h4>1 John: 4.4</h4><br>Voi siete da Dio, figliuoletti, e li avete vinti; perché Colui che è in voi è più grande di colui che è nel mondo.
***
<h4>1 John: 4.5</h4><br>Costoro sono del mondo; perciò parlano come chi è del mondo, e il mondo li ascolta.
***
<h4>1 John: 4.6</h4><br>Noi siamo da Dio; chi conosce Iddio ci ascolta; chi non è da Dio non ci ascolta. Da questo conosciamo lo spirito della verità e lo spirito dell’errore.
***
<h4>1 John: 4.7</h4><br>Diletti, amiamoci gli uni gli altri; perché l’amore è da Dio, e chiunque ama è nato da Dio e conosce Iddio.
***
<h4>1 John: 4.8</h4><br>Chi non ama non ha conosciuto Iddio; perché Dio è amore.
***
<h4>1 John: 4.9</h4><br>In questo s’è manifestato per noi l’amor di Dio: che Dio ha mandato il suo unigenito Figliuolo nel mondo, affinché, per mezzo di lui, vivessimo.
***
<h4>1 John: 4.10</h4><br>In questo è l’amore: non che noi abbiamo amato Iddio, ma che Egli ha amato noi, e ha mandato il suo Figliuolo per essere la propiziazione per i nostri peccati.
***
<h4>1 John: 4.11</h4><br>Diletti, se Dio ci ha così amati, anche noi dobbiamo amarci gli uni gli altri.
***
<h4>1 John: 4.12</h4><br>Nessuno vide giammai Iddio; se ci amiamo gli uni gli altri, Iddio dimora in noi, e l’amor di Lui diventa perfetto in noi.
***
<h4>1 John: 4.13</h4><br>Da questo conosciamo che dimoriamo in lui ed Egli in noi: ch’Egli ci ha dato del suo Spirito.
***
<h4>1 John: 4.14</h4><br>E noi abbiamo veduto e testimoniamo che il Padre ha mandato il Figliuolo per essere il Salvatore del mondo.
***
<h4>1 John: 4.15</h4><br>Chi confessa che Gesù è il Figliuol di Dio, Iddio dimora in lui, ed egli in Dio.
***
<h4>1 John: 4.16</h4><br>E noi abbiam conosciuto l’amore che Dio ha per noi, e vi abbiam creduto. Dio è amore; e chi dimora nell’amore dimora in Dio, e Dio dimora in lui.
***
<h4>1 John: 4.17</h4><br>In questo l’amore è reso perfetto in noi, affinché abbiamo confidanza nel giorno del giudizio: che quale Egli è, tali siamo anche noi in questo mondo.
***
<h4>1 John: 4.18</h4><br>Nell’amore non c’è paura; anzi, l’amor perfetto caccia via la paura; perché la paura implica apprensione di castigo; e chi ha paura non è perfetto nell’amore.
***
<h4>1 John: 4.19</h4><br>Noi amiamo perché Egli ci ha amati il primo.
***
<h4>1 John: 4.20</h4><br>Se uno dice: io amo Dio, e odia il suo fratello, è bugiardo; perché chi non ama il suo fratello che ha veduto, non può amar Dio che non ha veduto.
***
<h4>1 John: 4.21</h4><br>E questo è il comandamento che abbiam da lui: che chi ama Dio ami anche il suo fratello.
***
<h4>1 John: 5.1</h4><br>Chiunque crede che Gesù è il Cristo, è nato da Dio; e chiunque ama Colui che ha generato, ama anche chi è stato da lui generato.
***
<h4>1 John: 5.2</h4><br>Da questo conosciamo che amiamo i figliuoli di Dio: quando amiamo Dio e osserviamo i suoi comandamenti.
***
<h4>1 John: 5.3</h4><br>Perché questo è l’amor di Dio: che osserviamo i suoi comandamenti; e i suoi comandamenti non sono gravosi.
***
<h4>1 John: 5.4</h4><br>Poiché tutto quello che è nato da Dio vince il mondo; e questa è la vittoria che ha vinto il mondo: la nostra fede.
***
<h4>1 John: 5.5</h4><br>Chi è colui che vince il mondo, se non colui che crede che Gesù è il Figliuol di Dio?
***
<h4>1 John: 5.6</h4><br>Questi è colui che è venuto con acqua e con sangue, cioè, Gesù Cristo; non con l’acqua soltanto, ma con l’acqua e col sangue. Ed è lo Spirito che ne rende testimonianza, perché lo Spirito è la verità.
***
<h4>1 John: 5.7</h4><br>Poiché tre son quelli che rendon testimonianza:
***
<h4>1 John: 5.8</h4><br>lo Spirito, l’acqua ed il sangue, e i tre sono concordi.
***
<h4>1 John: 5.9</h4><br>Se accettiamo la testimonianza degli uomini, maggiore è la testimonianza di Dio; e la testimonianza di Dio è quella ch’Egli ha resa circa il suo Figliuolo.
***
<h4>1 John: 5.10</h4><br>Chi crede nel Figliuol di Dio ha quella testimonianza in sé; chi non crede a Dio l’ha fatto bugiardo, perché non ha creduto alla testimonianza che Dio ha reso circa il proprio Figliuolo.
***
<h4>1 John: 5.11</h4><br>E la testimonianza è questa: Iddio ci ha data la vita eterna, e questa vita è nel suo Figliuolo.
***
<h4>1 John: 5.12</h4><br>Chi ha il Figliuolo ha la vita; chi non ha il Figliuolo di Dio, non ha la vita.
***
<h4>1 John: 5.13</h4><br>Io v’ho scritto queste cose affinché sappiate che avete la vita eterna, voi che credete nel nome del Figliuol di Dio.
***
<h4>1 John: 5.14</h4><br>E questa è la confidanza che abbiamo in lui: che se domandiamo qualcosa secondo la sua volontà, Egli ci esaudisce;
***
<h4>1 John: 5.15</h4><br>e se sappiamo ch’Egli ci esaudisce in quel che gli chiediamo, noi sappiamo di aver le cose che gli abbiamo domandate.
***
<h4>1 John: 5.16</h4><br>Se uno vede il suo fratello commettere un peccato che non meni a morte, pregherà, e Dio gli darà la vita: a quelli, cioè, che commettono peccato che non meni a morte. V’è un peccato che mena a morte; non è per quello che dico di pregare.
***
<h4>1 John: 5.17</h4><br>Ogni iniquità è peccato; e v’è un peccato che non mena a morte.
***
<h4>1 John: 5.18</h4><br>Noi sappiamo che chiunque è nato da Dio non pecca; ma colui che nacque da Dio lo preserva, e il maligno non lo tocca.
***
<h4>1 John: 5.19</h4><br>Noi sappiamo che siam da Dio, e che tutto il mondo giace nel maligno;
***
<h4>1 John: 5.20</h4><br>ma sappiamo che il Figliuol di Dio è venuto e ci ha dato intendimento per conoscere Colui che è il vero; e noi siamo in Colui che è il vero Dio, nel suo Figliuolo Gesù Cristo. Quello è il vero Dio e la vita eterna.
***
<h4>1 John: 5.21</h4><br>Figliuoletti, guardatevi dagl’idoli.
***
