***
<h4>Philemon: 1.1</h4><br>Paulus, Kristi Jesu fånge, och brodern Timoteus hälsa Filemon, vår älskade broder och medarbetare,
***
<h4>Philemon: 1.2</h4><br>och Appfia, vår syster, och Arkippus, vår medkämpe, och den församling som kommer tillhopa i ditt hus.
***
<h4>Philemon: 1.3</h4><br>Nåd vare med eder och frid ifrån Gud, vår Fader, och Herren Jesus Kristus.
***
<h4>Philemon: 1.4</h4><br>Jag tackar min Gud alltid, när jag tänker på dig i mina böner,
***
<h4>Philemon: 1.5</h4><br>ty jag har hört om den kärlek och den tro som du har till Herren Jesus, och som du bevisar mot alla de heliga.
***
<h4>Philemon: 1.6</h4><br>Och min bön är att den tro du har gemensam med oss må visa sig verksam, i det att du fullt inser huru mycket gott vi hava i Kristus.
***
<h4>Philemon: 1.7</h4><br>Ty jag har fått mycken glädje och hugnad av den kärlek varmed du, min broder, har vederkvickt de heligas hjärtan.
***
<h4>Philemon: 1.8</h4><br>Därför, fastän jag med mycken frimodighet i Kristus kunde befalla dig att göra vad du nu bör göra,
***
<h4>Philemon: 1.9</h4><br>beder jag dig dock hellre därom för kärlekens skull -- jag, sådan jag nu är, den gamle Paulus, han som därtill nu är en Kristi Jesu fånge;
***
<h4>Philemon: 1.10</h4><br>ja, jag beder dig för min son, den som jag har fött i min fångenskap, för Onesimus,
***
<h4>Philemon: 1.11</h4><br>som förut var ingalunda var dig till »till gagn», men som nu är både dig och mig till stort gagn.
***
<h4>Philemon: 1.12</h4><br>Denne sänder jag här tillbaka till dig; och när jag så gör, är det såsom sände jag åstad mitt eget hjärta.
***
<h4>Philemon: 1.13</h4><br>Jag hade väl själv velat behålla honom hos mig, så att han å dina vägnar kunde hava betjänat mig i den fångenskap som jag utstår för evangelii skull.
***
<h4>Philemon: 1.14</h4><br>Men utan ditt samtycke ville jag intet göra, ty det goda du gjorde skulle ju icke ske såsom av tvång, utan göras av fri vilja.
***
<h4>Philemon: 1.15</h4><br>När han för en liten tid blev skild från dig, skedde detta till äventyrs just för att du skulle få honom igen för alltid,
***
<h4>Philemon: 1.16</h4><br>nu icke längre såsom en träl, utan såsom något vida mer än en träl: såsom en älskad broder.  Detta är han redan för mig i högsta måtto; huru mycket mer då för dig, han, din broder både efter köttet och i Herren!
***
<h4>Philemon: 1.17</h4><br>Om du alltså håller mig för din medbroder, så tag emot honom såsom du skulle taga emot mig själv.
***
<h4>Philemon: 1.18</h4><br>Har han gjort dig någon orätt, eller är han dig något skyldig, så för upp det på min räkning.
***
<h4>Philemon: 1.19</h4><br>Jag, Paulus, skriver här med egen hand: »Jag skall själv betala det.»  Jag skulle också kunna säga: »För upp det på din räkning.» Ty du har ju en ännu större skuld till mig, nämligen -- dig själv.
***
<h4>Philemon: 1.20</h4><br>Ja, min broder, måtte jag »få gagn» av dig i Herren!  Vederkvick mitt hjärta i Kristus.
***
<h4>Philemon: 1.21</h4><br>Det är därför att jag är viss om din lydaktighet som jag har skrivit detta till dig.  Och jag vet att du kommer att göra ännu mer än jag begär.
***
<h4>Philemon: 1.22</h4><br>Och så tillägger jag: bered dig på att giva mig härbärge.  Jag hoppas nämligen att jag genom edra böner skall bliva skänkt åt eder.
***
<h4>Philemon: 1.23</h4><br>Epafras, min medfånge i Kristus Jesus, hälsar dig;
***
<h4>Philemon: 1.24</h4><br>så göra ock Markus, Aristarkus, Demas och Lukas, mina medarbetare.
***
<h4>Philemon: 1.25</h4><br>Herrens, Jesu Kristi, nåd vare med eder ande.
***
