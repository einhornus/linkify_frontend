***
<h4>3 John: 1.1</h4><br>Den äldste hälsar Gajus, den älskade brodern, som jag i sanning älskar.
***
<h4>3 John: 1.2</h4><br>Min älskade, jag önskar att det i allt må stå väl till med dig, och att du må vara vid god hälsa, såsom det ock står väl till med din själ.
***
<h4>3 John: 1.3</h4><br>Ty det gjorde mig stor glädje, då några av bröderna kommo och vittnade om den sanning som bor i dig, eftersom du ju vandrar i sanningen.
***
<h4>3 John: 1.4</h4><br>Jag har ingen större glädje än den att få höra att mina barn vandra i sanningen.
***
<h4>3 John: 1.5</h4><br>Min älskade, du handlar såsom en trofast man i allt vad du gör mot bröderna, och detta jämväl när de komma såsom främlingar.
***
<h4>3 John: 1.6</h4><br>Dessa hava nu inför församlingen vittnat om din kärlek.  Och du gör väl, om du på ett sätt som är värdigt Gud utrustar dem också för fortsättningen av deras resa.
***
<h4>3 John: 1.7</h4><br>Ty för hans namns skull hava de dragit åstad, utan att hava tagit emot något av hedningarna.
***
<h4>3 John: 1.8</h4><br>Därför äro vi å vår sida pliktiga att taga oss an sådana män, så att vi bliva deras medarbetare till att främja sanningen.
***
<h4>3 John: 1.9</h4><br>Jag har skrivit till församlingen, men Diotrefes, som önskar att vara den främste bland dem, vill icke göra något för oss.
***
<h4>3 John: 1.10</h4><br>Om jag kommer, skall jag därför påvisa huru illa han gör, då han skvallrar om oss med elaka ord.  Och han nöjer sig icke härmed; utom det att han själv intet vill göra för bröderna, hindrar han också andra som vore villiga att göra något, ja, han driver dem ut ur församlingen.
***
<h4>3 John: 1.11</h4><br>Mina älskade, följ icke onda föredömen, utan goda.  Den som gör vad gott är, han är av Gud; den som gör vad ont är, han har icke sett Gud.
***
<h4>3 John: 1.12</h4><br>Demetrius har fått gott vittnesbörd om sig av alla, ja, av sanningen själv.  Också vi giva honom vårt vittnesbörd; och du vet att vårt vittnesbörd är sant.
***
<h4>3 John: 1.13</h4><br>Jag hade väl mycket annat att skriva till dig, men jag vill icke skriva till dig med bläck och penna.
***
<h4>3 John: 1.14</h4><br>Ty jag hoppas att rätt snart få se dig, och då skola vi muntligen tala med varandra.
***
<h4>3 John: 1.15</h4><br>Frid vare med dig. Vännerna hälsa dig.  Hälsa vännerna, var och en särskilt.
***
