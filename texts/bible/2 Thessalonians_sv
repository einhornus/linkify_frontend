***
<h4>2 Thessalonians: 1.1</h4><br>Paulus och Silvanus och Timoteus hälsa tessalonikernas församling i Gud, vår Fader, och Herren Jesus Kristus.
***
<h4>2 Thessalonians: 1.2</h4><br>Nåd vare med eder och frid ifrån Gud, Fadern, och Herren Jesus Kristus.
***
<h4>2 Thessalonians: 1.3</h4><br>Vi äro pliktiga att alltid tacka Gud för eder, käre bröder, såsom tillbörligt är, därför att eder tro så mäktigt tillväxer, och den kärlek I haven till varandra mer och mer förökas hos eder alla och hos envar av eder.
***
<h4>2 Thessalonians: 1.4</h4><br>Därför kunna vi själva i Guds församlingar berömma oss av eder, i fråga om eder ståndaktighet och eder tro under alla edra förföljelser, och under de lidanden I måsten uthärda.
***
<h4>2 Thessalonians: 1.5</h4><br>Sådant är ett vittnesbörd om att Guds dom bliver rättvis.  Så skolen I aktas värdiga Guds rike; för dess skull är det ock som I liden.
***
<h4>2 Thessalonians: 1.6</h4><br>Guds rättfärdighet kräver ju att de som vålla eder lidande få lidande till vedergällning,
***
<h4>2 Thessalonians: 1.7</h4><br>men att I som utstån lidanden fån hugnad tillsammans med oss, när Herren Jesus uppenbarar sig från himmelen med sin makts änglar,
***
<h4>2 Thessalonians: 1.8</h4><br>»i lågande eld», och låter straffet drabba dem som icke känna Gud, och dem som icke äro vår Herre Jesu evangelium lydiga.
***
<h4>2 Thessalonians: 1.9</h4><br>Dessa skola då bliva straffade med evigt fördärv, bort undan Herrens ansikte och hans överväldigande härlighet,
***
<h4>2 Thessalonians: 1.10</h4><br>när han kommer för att förhärligas i sina heliga och visa sig underbar i alla dem som hava kommit till att tro; ty det vittnesbörd vi hava framburit till eder haven I trott.  Så skall ske på den dagen.
***
<h4>2 Thessalonians: 1.11</h4><br>Fördenskull bedja vi ock alltid för eder, att vår Gud må akta eder värdiga sin kallelse, och att han må med kraft fullborda i eder allt vad en god vilja kan åstunda, och vad tro kan verka,
***
<h4>2 Thessalonians: 1.12</h4><br>så att vår Herre Jesu namn bliver förhärligat i eder, och I i honom, efter vår Guds och Herrens, Jesu Kristi, nåd.
***
<h4>2 Thessalonians: 2.1</h4><br>I fråga om vår Herres, Jesu Kristi, tillkommelse, och huru vi skola församlas till honom, bedja vi eder, käre bröder,
***
<h4>2 Thessalonians: 2.2</h4><br>att I icke -- vare sig genom någon »andeingivelse» eller på grund av något ord eller något brev, som förmenas komma från oss -- så hastigt låten eder bringas ur fattningen och förloren besinningen, som om Herrens dag redan stode för dörren.
***
<h4>2 Thessalonians: 2.3</h4><br>Låten ingen bedraga eder om vad sätt det vara må.  Ty först måste avfallet hava skett och »Laglöshetens människa», fördärvets man, hava trätt fram,
***
<h4>2 Thessalonians: 2.4</h4><br>vedersakaren, som upphäver sig över allt vad gud heter, och allt som kallas heligt, så att han tager sitt säte i Guds tempel och föregiver sig vara Gud.
***
<h4>2 Thessalonians: 2.5</h4><br>Kommen I icke ihåg att jag sade eder detta, medan jag ännu var hos eder?
***
<h4>2 Thessalonians: 2.6</h4><br>Och I veten vad det är som nu håller honom tillbaka, så att han först när hans tid är inne kan träda fram.
***
<h4>2 Thessalonians: 2.7</h4><br>Redan är ju laglöshetens hemlighet verksam; allenast måste den som ännu håller tillbaka först skaffas ur vägen.
***
<h4>2 Thessalonians: 2.8</h4><br>Sedan skall »den Laglöse» träda fram, och honom skall då Herren Jesus döda med sin muns anda och tillintetgöra genom sin tillkommelses uppenbarelse --
***
<h4>2 Thessalonians: 2.9</h4><br>honom som efter Satans tillskyndelse kommer med lögnens alla kraftgärningar och tecken och under
***
<h4>2 Thessalonians: 2.10</h4><br>och med orättfärdighetens alla bedrägliga konster, för att bedraga dem som gå förlorade, till straff därför att de icke gåvo kärleken till sanningen rum, så att de kunde bliva frälsta.
***
<h4>2 Thessalonians: 2.11</h4><br>Därför sänder ock Gud över dem villfarelsens makt, så att de sätta tro till lögnen,
***
<h4>2 Thessalonians: 2.12</h4><br>för att de skola bliva dömda, alla dessa som icke hava satt tro till sanningen, utan funnit behag i orättfärdigheten.
***
<h4>2 Thessalonians: 2.13</h4><br>Men vi för vår del äro pliktiga att alltid tacka Gud för eder käre bröder, I Herrens älskade, därför att Gud från begynnelsen har utvalt eder till frälsning, i helgelse i Anden och i tro på sanningen.
***
<h4>2 Thessalonians: 2.14</h4><br>Härtill har han ock genom vårt evangelium kallat eder, för att I skolen bliva delaktiga av vår Herres, Jesu Kristi, härlighet.
***
<h4>2 Thessalonians: 2.15</h4><br>Stån alltså fasta, käre bröder, och hållen eder vid de lärdomar som I haven mottagit av oss, vare sig muntligen eller genom brev.
***
<h4>2 Thessalonians: 2.16</h4><br>Och vår Herre Jesus Kristus själv och Gud, vår Fader, som har älskat oss och i nåd berett oss en evig hugnad och givit oss ett gott hopp,
***
<h4>2 Thessalonians: 2.17</h4><br>han hugne edra hjärtan, och styrke eder till allt vad gott är, både i gärning och i ord.
***
<h4>2 Thessalonians: 3.1</h4><br>För övrigt, käre bröder, bedjen för oss, att Herrens ord må hava framgång och komma till ära hos andra likasom hos eder,
***
<h4>2 Thessalonians: 3.2</h4><br>så ock att vi må bliva frälsta ifrån vanartiga och onda människor.  Ty tron är icke var mans.
***
<h4>2 Thessalonians: 3.3</h4><br>Men Herren är trofast, och han skall styrka eder och bevara eder från det onda.
***
<h4>2 Thessalonians: 3.4</h4><br>Och vi hava den tillförsikten till eder i Herren, att I både nu gören och framgent skolen göra vad vi bjuda eder.
***
<h4>2 Thessalonians: 3.5</h4><br>Ja, Herren styre edra hjärtan till Guds kärlek och Kristi ståndaktighet.
***
<h4>2 Thessalonians: 3.6</h4><br>Men vi bjuda eder, käre bröder, i vår Herres, Jesu Kristi, namn, att I dragen eder ifrån var broder som för en oordentlig vandel och icke lever efter de lärdomar han har mottagit av oss.
***
<h4>2 Thessalonians: 3.7</h4><br>I veten ju själva huru man bör efterfölja oss.  Ty vi förhöllo oss icke oordentligt bland eder,
***
<h4>2 Thessalonians: 3.8</h4><br>ej heller åto vi någons bröd för intet; tvärtom åto vi vårt bröd under arbete och möda, och vi strävade natt och dag, för att icke bliva någon av eder till tunga.
***
<h4>2 Thessalonians: 3.9</h4><br>Icke som om vi ej hade haft rätt därtill, men vi ville låta eder i oss få ett föredöme, för att I skullen efterfölja oss.
***
<h4>2 Thessalonians: 3.10</h4><br>Redan när vi voro hos eder, gåvo vi ju eder det budet: om någon icke vill arbeta, så skall han icke heller äta.
***
<h4>2 Thessalonians: 3.11</h4><br>Vi höra nämligen att somliga bland eder föra en oordentlig vandel och icke arbeta, utan allenast syssla med sådant som icke kommer dem vid.
***
<h4>2 Thessalonians: 3.12</h4><br>Sådana människor bjuda och förmana vi i Herren Jesus Kristus, att de arbeta i stillhet, så att de kunna äta sitt eget bröd.
***
<h4>2 Thessalonians: 3.13</h4><br>Och I, käre bröder, mån icke förtröttas att göra vad gott är.
***
<h4>2 Thessalonians: 3.14</h4><br>Men om någon icke lyder vad vi hava sagt i detta brev, så märken ut för eder den mannen, och haven intet umgänge med honom, på det att han må blygas.
***
<h4>2 Thessalonians: 3.15</h4><br>Hållen honom dock icke för en ovän, utan förmanen honom såsom en broder.
***
<h4>2 Thessalonians: 3.16</h4><br>Men fridens Herre själv give eder sin frid alltid och på allt sätt.  Herren vare med eder alla.
***
<h4>2 Thessalonians: 3.17</h4><br>Här skriver jag, Paulus, min hälsning med egen hand.  Detta är ett kännetecken i alla mina brev; så skriver jag.
***
<h4>2 Thessalonians: 3.18</h4><br>Vår Herres, Jesu Kristi, nåd vare med eder alla.
***
