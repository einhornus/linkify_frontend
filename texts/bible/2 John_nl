***
<h4>2 John: 1.1</h4><br>De ouderling aan de uitverkoren vrouwe en aan haar kinderen, die ik in waarheid liefheb, en niet alleen ik, maar ook allen, die de waarheid gekend hebben;
***
<h4>2 John: 1.2</h4><br>Om der waarheid wil, die in ons blijft, en met ons zal zijn in der eeuwigheid:
***
<h4>2 John: 1.3</h4><br>Genade, barmhartigheid, vrede zij met ulieden van God den Vader, en van den Heere Jezus Christus, den Zoon des Vaders, in waarheid en liefde.
***
<h4>2 John: 1.4</h4><br>Ik ben zeer verblijd geweest, dat ik van uw kinderen gevonden heb, die in de waarheid wandelen, gelijk wij een gebod ontvangen hebben van den Vader.
***
<h4>2 John: 1.5</h4><br>En nu bid ik u, uitverkoren vrouwe, niet als u schrijvende een nieuw gebod, maar hetgeen wij gehad hebben van den beginne, namelijk dat wij elkander liefhebben.
***
<h4>2 John: 1.6</h4><br>En dit is de liefde, dat wij wandelen naar Zijn geboden. Dit is het gebod, gelijk gijlieden van den beginne gehoord hebt, dat gij in hetzelve zoudt wandelen.
***
<h4>2 John: 1.7</h4><br>Want er zijn vele verleiders in de wereld gekomen, die niet belijden, dat Jezus Christus in het vlees gekomen is. Deze is de verleider en de antichrist.
***
<h4>2 John: 1.8</h4><br>Ziet toe voor uzelven, dat wij niet verliezen, hetgeen wij gearbeid hebben, maar een vol loon mogen ontvangen.
***
<h4>2 John: 1.9</h4><br>Een iegelijk, die overtreedt, en niet blijft in de leer van Christus, die heeft God niet; die in de leer van Christus blijft, deze heeft beiden den Vader en den Zoon.
***
<h4>2 John: 1.10</h4><br>Indien iemand tot ulieden komt, en deze leer niet brengt, ontvangt hem niet in huis, en zegt tot hem niet: Zijt gegroet.
***
<h4>2 John: 1.11</h4><br>Want die tot hem zegt: Zijt gegroet, die heeft gemeenschap aan zijn boze werken.
***
<h4>2 John: 1.12</h4><br>Ik heb veel aan ulieden te schrijven, doch ik heb niet gewild door papier en inkt; maar ik hoop tot ulieden te komen, en mond tot mond met u te spreken, opdat onze blijdschap volkomen moge zijn.
***
<h4>2 John: 1.13</h4><br>U groeten de kinderen van uw zuster, de uitverkorene. Amen.
***
