***
<h4>Philemon: 1.1</h4><br>Paolo, prigione di Cristo Gesù, e il fratello Timoteo, a Filemone, nostro diletto e compagno d’opera,
***
<h4>Philemon: 1.2</h4><br>e alla sorella Apfia, e ad Archippo, nostro compagno d’armi, alla chiesa che è in casa tua,
***
<h4>Philemon: 1.3</h4><br>grazia a voi e pace da Dio nostro Padre e dal Signor Gesù Cristo.
***
<h4>Philemon: 1.4</h4><br>Io rendo sempre grazie all’Iddio mio, facendo menzione di te nelle mie preghiere,
***
<h4>Philemon: 1.5</h4><br>giacché odo parlare dell’amore e della fede che hai nel Signor Gesù e verso tutti i santi,
***
<h4>Philemon: 1.6</h4><br>e domando che la nostra comunione di fede sia efficace nel farti riconoscere ogni bene che si compia in noi alla gloria di Cristo.
***
<h4>Philemon: 1.7</h4><br>Poiché ho provato una grande allegrezza e consolazione pel tuo amore, perché il cuore dei santi è stato ricreato per mezzo tuo, o fratello.
***
<h4>Philemon: 1.8</h4><br>Perciò, benché io abbia molta libertà in Cristo di comandarti quel che convien fare,
***
<h4>Philemon: 1.9</h4><br>preferisco fare appello alla tua carità, semplicemente come Paolo, vecchio, e adesso anche prigione di Cristo Gesù;
***
<h4>Philemon: 1.10</h4><br>ti prego per il mio figliuolo che ho generato nelle mie catene,
***
<h4>Philemon: 1.11</h4><br>per Onesimo che altra volta ti fu disutile, ma che ora è utile a te ed a me.
***
<h4>Philemon: 1.12</h4><br>Io te l’ho rimandato, lui, ch’è quanto dire, le viscere mie.
***
<h4>Philemon: 1.13</h4><br>Avrei voluto tenerlo presso di me, affinché in vece tua mi servisse nelle catene che porto a motivo del Vangelo;
***
<h4>Philemon: 1.14</h4><br>ma, senza il tuo parere, non ho voluto far nulla, affinché il tuo beneficio non fosse come forzato, ma volontario.
***
<h4>Philemon: 1.15</h4><br>Infatti, per questo, forse, egli è stato per breve tempo separato da te, perché tu lo recuperassi per sempre;
***
<h4>Philemon: 1.16</h4><br>non più come uno schiavo, ma come da più di uno schiavo, come un fratello caro specialmente a me, ma ora quanto più a te, e nella carne e nel Signore!
***
<h4>Philemon: 1.17</h4><br>Se dunque tu mi tieni per un consocio, ricevilo come faresti di me.
***
<h4>Philemon: 1.18</h4><br>che se t’ha fatto alcun torto o ti deve qualcosa, addebitalo a me.
***
<h4>Philemon: 1.19</h4><br>Io, Paolo, lo scrivo di mio proprio pugno: io lo pagherò; per non dirti che tu mi sei debitore perfino di te stesso.
***
<h4>Philemon: 1.20</h4><br>Sì, fratello, io vorrei da te un qualche utile nel Signore; deh, ricrea il mio cuore in Cristo.
***
<h4>Philemon: 1.21</h4><br>Ti scrivo confidando nella tua ubbidienza, sapendo che tu farai anche al di là di quel che dico.
***
<h4>Philemon: 1.22</h4><br>Preparami al tempo stesso un alloggio, perché spero che, per le vostre preghiere, io vi sarò donato.
***
<h4>Philemon: 1.23</h4><br>Epafra, mio compagno di prigione in Cristo Gesù, ti saluta.
***
<h4>Philemon: 1.24</h4><br>Così fanno Marco, Aristarco, Dema, Luca, miei compagni d’opera.
***
<h4>Philemon: 1.25</h4><br>La grazia del Signor Gesù Cristo sia con lo spirito vostro.
***
