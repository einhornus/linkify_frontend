***
<h4>Proverbs: 1.1</h4><br>Proverbi di Salomone, figliuolo di Davide, re d’Israele;
***
<h4>Proverbs: 1.2</h4><br>perché l’uomo conosca la sapienza e l’istruzione, e intenda i detti sensati;
***
<h4>Proverbs: 1.3</h4><br>perché riceva istruzione circa l’assennatezza, la giustizia, l’equità, la dirittura;
***
<h4>Proverbs: 1.4</h4><br>per dare accorgimento ai semplici, e conoscenza e riflessione al giovane.
***
<h4>Proverbs: 1.5</h4><br>Il savio ascolterà, e accrescerà il suo sapere; l’uomo intelligente ne ritrarrà buone direzioni
***
<h4>Proverbs: 1.6</h4><br>per capire i proverbi e le allegorie, le parole dei savi e i loro enigmi.
***
<h4>Proverbs: 1.7</h4><br>Il timore dell’Eterno è il principio della scienza; gli stolti disprezzano la sapienza e l’istruzione.
***
<h4>Proverbs: 1.8</h4><br>Ascolta, figliuol mio, l’istruzione di tuo padre e non ricusare l’insegnamento di tua madre;
***
<h4>Proverbs: 1.9</h4><br>poiché saranno una corona di grazia sul tuo capo, e monili al tuo collo.
***
<h4>Proverbs: 1.10</h4><br>Figliuol mio, se i peccatori ti vogliono sedurre, non dar loro retta.
***
<h4>Proverbs: 1.11</h4><br>Se dicono: "Vieni con noi; mettiamoci in agguato per uccidere; tendiamo insidie senza motivo all’innocente;
***
<h4>Proverbs: 1.12</h4><br>inghiottiamoli vivi, come il soggiorno de’ morti, e tutt’interi come quelli che scendon nella fossa;
***
<h4>Proverbs: 1.13</h4><br>noi troveremo ogni sorta di beni preziosi, empiremo le nostre case di bottino;
***
<h4>Proverbs: 1.14</h4><br>tu trarrai a sorte la tua parte con noi, non ci sarà fra noi tutti che una borsa sola"
***
<h4>Proverbs: 1.15</h4><br>figliuol mio, non t’incamminare con essi; trattieni il tuo piè lungi dal loro sentiero;
***
<h4>Proverbs: 1.16</h4><br>poiché i loro piedi corrono al male ed essi s’affrettano a spargere il sangue.
***
<h4>Proverbs: 1.17</h4><br>Si tende invano la rete dinanzi a ogni sorta d’uccelli;
***
<h4>Proverbs: 1.18</h4><br>ma costoro pongono agguati al loro proprio sangue, e tendono insidie alla stessa loro vita.
***
<h4>Proverbs: 1.19</h4><br>Tal è la sorte di chiunque è avido di guadagno; esso toglie la vita a chi lo possiede.
***
<h4>Proverbs: 1.20</h4><br>La sapienza grida per le vie, fa udire la sua voce per le piazze;
***
<h4>Proverbs: 1.21</h4><br>nei crocicchi affollati ella chiama, all’ingresso delle porte, in città, pronunzia i suoi discorsi:
***
<h4>Proverbs: 1.22</h4><br>"Fino a quando, o scempi, amerete la scempiaggine? fino a quando gli schernitori prenderanno gusto a schernire e gli stolti avranno in odio la scienza?
***
<h4>Proverbs: 1.23</h4><br>Volgetevi a udire la mia riprensione; ecco, io farò sgorgare su voi lo spirito mio, vi farò conoscere le mie parole…
***
<h4>Proverbs: 1.24</h4><br>Ma poiché, quand’ho chiamato avete rifiutato d’ascoltare, quand’ho steso la mano nessun vi ha badato,
***
<h4>Proverbs: 1.25</h4><br>anzi avete respinto ogni mio consiglio e della mia correzione non ne avete voluto sapere,
***
<h4>Proverbs: 1.26</h4><br>anch’io mi riderò delle vostre sventure, mi farò beffe quando lo spavento vi piomberà addosso;
***
<h4>Proverbs: 1.27</h4><br>quando lo spavento vi piomberà addosso come una tempesta quando la sventura v’investirà come un uragano, e vi cadranno addosso la distretta l’angoscia.
***
<h4>Proverbs: 1.28</h4><br>Allora mi chiameranno, ma io non risponderò; mi cercheranno con premura ma non mi troveranno.
***
<h4>Proverbs: 1.29</h4><br>Poiché hanno odiato la scienza e non hanno scelto il timor dell’Eterno
***
<h4>Proverbs: 1.30</h4><br>e non hanno voluto sapere dei miei consigli e hanno disdegnato ogni mia riprensione,
***
<h4>Proverbs: 1.31</h4><br>si pasceranno del frutto della loro condotta, e saranno saziati dei loro propri consigli.
***
<h4>Proverbs: 1.32</h4><br>Poiché il pervertimento degli scempi li uccide, e lo sviarsi degli stolti li fa perire;
***
<h4>Proverbs: 1.33</h4><br>ma chi m’ascolta se ne starà al sicuro, sarà tranquillo, senza paura d’alcun male".
***
<h4>Proverbs: 2.1</h4><br>Figliuol mio, se ricevi le mie parole e serbi con cura i miei comandamenti,
***
<h4>Proverbs: 2.2</h4><br>prestando orecchio alla sapienza e inclinando il cuore all’intelligenza;
***
<h4>Proverbs: 2.3</h4><br>sì, se chiami il discernimento e rivolgi la tua voce all’intelligenza,
***
<h4>Proverbs: 2.4</h4><br>se la cerchi come l’argento e ti dài a scavarla come un tesoro,
***
<h4>Proverbs: 2.5</h4><br>Allora intenderai il timor dell’Eterno, e troverai la conoscenza di Dio.
***
<h4>Proverbs: 2.6</h4><br>Poiché l’Eterno dà la sapienza; dalla sua bocca procedono la scienza e l’intelligenza.
***
<h4>Proverbs: 2.7</h4><br>Egli tiene in serbo per gli uomini retti un aiuto potente, uno scudo per quelli che camminano integramente,
***
<h4>Proverbs: 2.8</h4><br>affin di proteggere i sentieri della equità e di custodire la via dei suoi fedeli.
***
<h4>Proverbs: 2.9</h4><br>Allora intenderai la giustizia, l’equità, la rettitudine, tutte le vie del bene.
***
<h4>Proverbs: 2.10</h4><br>Perché la sapienza t’entrerà nel cuore, e la scienza sarà gradevole all’anima tua;
***
<h4>Proverbs: 2.11</h4><br>la riflessione veglierà su te, e l’intelligenza ti proteggerà;
***
<h4>Proverbs: 2.12</h4><br>ti scamperà così dalla via malvagia, dalla gente che parla di cose perverse,
***
<h4>Proverbs: 2.13</h4><br>da quelli che lasciano i sentieri della rettitudine per camminare nella via delle tenebre,
***
<h4>Proverbs: 2.14</h4><br>che godono a fare il male e si compiacciono delle perversità del malvagio,
***
<h4>Proverbs: 2.15</h4><br>che seguono sentieri storti e battono vie tortuose.
***
<h4>Proverbs: 2.16</h4><br>Ti scamperà dalla donna adultera, dalla infedele che usa parole melate,
***
<h4>Proverbs: 2.17</h4><br>che ha abbandonato il compagno della sua giovinezza e ha dimenticato il patto del suo Dio.
***
<h4>Proverbs: 2.18</h4><br>Poiché la sua casa pende verso la morte, e i suoi sentieri menano ai defunti.
***
<h4>Proverbs: 2.19</h4><br>Nessuno di quelli che vanno da lei ne ritorna, nessuno riprende i sentieri della vita.
***
<h4>Proverbs: 2.20</h4><br>Così camminerai per la via dei buoni, e rimarrai nei sentieri dei giusti.
***
<h4>Proverbs: 2.21</h4><br>Ché gli uomini retti abiteranno la terra, e quelli che sono integri vi rimarranno;
***
<h4>Proverbs: 2.22</h4><br>ma gli empi saranno sterminati di sulla terra e gli sleali ne saranno divelti.
***
<h4>Proverbs: 3.1</h4><br>Figliuol mio, non dimenticare il mio insegnamento, e il tuo cuore osservi i miei comandamenti,
***
<h4>Proverbs: 3.2</h4><br>perché ti procureranno lunghi giorni, anni di vita e di prosperità.
***
<h4>Proverbs: 3.3</h4><br>Bontà e verità non ti abbandonino; lègatele al collo, scrivile sulla tavola del tuo cuore;
***
<h4>Proverbs: 3.4</h4><br>troverai così grazia e buon senno agli occhi di Dio e degli uomini.
***
<h4>Proverbs: 3.5</h4><br>Confidati nell’Eterno con tutto il cuore, e non t’appoggiare sul tuo discernimento.
***
<h4>Proverbs: 3.6</h4><br>Riconoscilo in tutte le tue vie, ed egli appianerà i tuoi sentieri.
***
<h4>Proverbs: 3.7</h4><br>Non ti stimar savio da te stesso; temi l’Eterno e ritirati dal male;
***
<h4>Proverbs: 3.8</h4><br>questo sarà la salute del tuo corpo, e un refrigerio alle tue ossa.
***
<h4>Proverbs: 3.9</h4><br>Onora l’Eterno con i tuoi beni e con le primizie d’ogni tua rendita;
***
<h4>Proverbs: 3.10</h4><br>i tuoi granai saran ripieni d’abbondanza e i tuoi tini traboccheranno di mosto.
***
<h4>Proverbs: 3.11</h4><br>Figliuol mio, non disdegnare la correzione dell’Eterno, e non ti ripugni la sua riprensione;
***
<h4>Proverbs: 3.12</h4><br>ché l’Eterno riprende colui ch’egli ama, come un padre il figliuolo che gradisce.
***
<h4>Proverbs: 3.13</h4><br>Beato l’uomo che ha trovato la sapienza, e l’uomo che ottiene l’intelligenza!
***
<h4>Proverbs: 3.14</h4><br>Poiché il guadagno ch’essa procura è preferibile a quel dell’argento, e il profitto che se ne trae val più dell’oro fino.
***
<h4>Proverbs: 3.15</h4><br>Essa è più pregevole delle perle, e quanto hai di più prezioso non l’equivale.
***
<h4>Proverbs: 3.16</h4><br>Lunghezza di vita è nella sua destra; ricchezza e gloria nella sua sinistra.
***
<h4>Proverbs: 3.17</h4><br>Le sue vie son vie dilettevoli, e tutti i suoi sentieri sono pace.
***
<h4>Proverbs: 3.18</h4><br>Essa è un albero di vita per quei che l’afferrano, e quei che la ritengon fermamente sono beati.
***
<h4>Proverbs: 3.19</h4><br>Con la sapienza l’Eterno fondò la terra, e con l’intelligenza rese stabili i cieli.
***
<h4>Proverbs: 3.20</h4><br>Per la sua scienza gli abissi furono aperti, e le nubi distillano la rugiada.
***
<h4>Proverbs: 3.21</h4><br>Figliuol mio, queste cose non si dipartano mai dagli occhi tuoi! Ritieni la saviezza e la riflessione!
***
<h4>Proverbs: 3.22</h4><br>Esse saranno la vita dell’anima tua e un ornamento al tuo collo.
***
<h4>Proverbs: 3.23</h4><br>Allora camminerai sicuro per la tua via, e il tuo piede non inciamperà.
***
<h4>Proverbs: 3.24</h4><br>Quando ti metterai a giacere non avrai paura; giacerai, e il sonno tuo sarà dolce.
***
<h4>Proverbs: 3.25</h4><br>Non avrai da temere i sùbiti spaventi, né la ruina degli empi, quando avverrà;
***
<h4>Proverbs: 3.26</h4><br>perché l’Eterno sarà la tua sicurezza, e preserverà il tuo piede da ogn’insidia.
***
<h4>Proverbs: 3.27</h4><br>Non rifiutare un benefizio a chi vi ha diritto, quand’è in tuo potere di farlo.
***
<h4>Proverbs: 3.28</h4><br>Non dire al tuo prossimo: "Va’ e torna" e "te lo darò domani", quand’hai di che dare.
***
<h4>Proverbs: 3.29</h4><br>Non macchinare il male contro il tuo prossimo, mentr’egli abita fiducioso con te.
***
<h4>Proverbs: 3.30</h4><br>Non intentar causa ad alcuno senza motivo, allorché non t’ha fatto alcun torto.
***
<h4>Proverbs: 3.31</h4><br>Non portare invidia all’uomo violento, e non scegliere alcuna delle sue vie;
***
<h4>Proverbs: 3.32</h4><br>poiché l’Eterno ha in abominio l’uomo perverso, ma l’amicizia sua è per gli uomini retti.
***
<h4>Proverbs: 3.33</h4><br>La maledizione dell’Eterno è nella casa dell’empio, ma egli benedice la dimora dei giusti.
***
<h4>Proverbs: 3.34</h4><br>Se schernisce gli schernitori, fa grazia agli umili.
***
<h4>Proverbs: 3.35</h4><br>I savi erederanno la gloria, ma l’ignominia è la parte degli stolti.
***
<h4>Proverbs: 4.1</h4><br>Figliuoli, ascoltate l’istruzione di un padre, e state attenti a imparare il discernimento;
***
<h4>Proverbs: 4.2</h4><br>perché io vi do una buona dottrina; non abbandonate il mio insegnamento.
***
<h4>Proverbs: 4.3</h4><br>Quand’ero ancora fanciullo presso mio padre, tenero ed unico presso mia madre,
***
<h4>Proverbs: 4.4</h4><br>egli mi ammaestrava e mi diceva: "Il tuo cuore ritenga le mie parole; osserva i miei comandamenti, e vivrai.
***
<h4>Proverbs: 4.5</h4><br>Acquista sapienza, acquista intelligenza; non dimenticare le parole della mia bocca, e non te ne sviare;
***
<h4>Proverbs: 4.6</h4><br>non abbandonare la sapienza, ed essa ti custodirà; amala, ed essa ti proteggerà.
***
<h4>Proverbs: 4.7</h4><br>Il principio della sapienza è: Acquista la sapienza. Sì, a costo di quanto possiedi, acquista l’intelligenza.
***
<h4>Proverbs: 4.8</h4><br>Esaltala, ed essa t’innalzerà; essa ti coprirà di gloria, quando l’avrai abbracciata.
***
<h4>Proverbs: 4.9</h4><br>Essa ti metterà sul capo una corona di grazia, ti farà dono d’un magnifico diadema".
***
<h4>Proverbs: 4.10</h4><br>Ascolta, figliuol mio, ricevi le mie parole, e anni di vita ti saranno moltiplicati.
***
<h4>Proverbs: 4.11</h4><br>Io ti mostro la via della sapienza, t’avvio per i sentieri della rettitudine.
***
<h4>Proverbs: 4.12</h4><br>Se cammini, i tuoi passi non saran raccorciati; e se corri, non inciamperai.
***
<h4>Proverbs: 4.13</h4><br>Afferra saldamente l’istruzione, non la lasciar andare; serbala, perch’essa è la tua vita.
***
<h4>Proverbs: 4.14</h4><br>Non entrare nel sentiero degli empi, e non t’inoltrare per la via de’ malvagi;
***
<h4>Proverbs: 4.15</h4><br>schivala, non passare per essa; allontanatene, e va’ oltre.
***
<h4>Proverbs: 4.16</h4><br>Poiché essi non posson dormire se non han fatto del male, e il sonno è loro tolto se non han fatto cader qualcuno.
***
<h4>Proverbs: 4.17</h4><br>Essi mangiano il pane dell’empietà, e bevono il vino della violenza;
***
<h4>Proverbs: 4.18</h4><br>ma il sentiero dei giusti è come la luce che spunta e va vie più risplendendo, finché sia giorno perfetto.
***
<h4>Proverbs: 4.19</h4><br>La via degli empi è come il buio; essi non scorgono ciò che li farà cadere.
***
<h4>Proverbs: 4.20</h4><br>Figliuol mio, sta’ attento alle mie parole, inclina l’orecchio ai miei detti;
***
<h4>Proverbs: 4.21</h4><br>non si dipartano mai dai tuoi occhi, serbali nel fondo del cuore;
***
<h4>Proverbs: 4.22</h4><br>poiché sono vita per quelli che li trovano, e salute per tutto il loro corpo.
***
<h4>Proverbs: 4.23</h4><br>Custodisci il tuo cuore più d’ogni altra cosa, poiché da esso procedono le sorgenti della vita.
***
<h4>Proverbs: 4.24</h4><br>Rimuovi da te la perversità della bocca, e allontana da te la falsità delle labbra.
***
<h4>Proverbs: 4.25</h4><br>Gli occhi tuoi guardino bene in faccia, e le tue palpebre si dirigano dritto davanti a te.
***
<h4>Proverbs: 4.26</h4><br>Appiana il sentiero dei tuoi piedi, e tutte le tue vie siano ben preparate.
***
<h4>Proverbs: 4.27</h4><br>Non piegare né a destra né a sinistra, ritira il tuo piede dal male.
***
<h4>Proverbs: 5.1</h4><br>Figliuol mio, sta’ attento alla mia sapienza, inclina l’orecchio alla mia intelligenza,
***
<h4>Proverbs: 5.2</h4><br>affinché tu conservi l’accorgimento, e le tue labbra ritengano la scienza.
***
<h4>Proverbs: 5.3</h4><br>Poiché le labbra dell’adultera stillano miele, e la sua bocca è più morbida dell’olio;
***
<h4>Proverbs: 5.4</h4><br>ma la fine cui mena è amara come l’assenzio, è acuta come una spada a due tagli.
***
<h4>Proverbs: 5.5</h4><br>I suoi piedi scendono alla morte, i suoi passi fan capo al soggiorno dei defunti.
***
<h4>Proverbs: 5.6</h4><br>Lungi dal prendere il sentiero della vita, le sue vie sono erranti, e non sa dove va.
***
<h4>Proverbs: 5.7</h4><br>Or dunque, figliuoli, ascoltatemi, e non vi dipartite dalle parole della mia bocca.
***
<h4>Proverbs: 5.8</h4><br>Tieni lontana da lei la tua via, e non t’accostare alla porta della sua casa,
***
<h4>Proverbs: 5.9</h4><br>per non dare ad altri il fiore della tua gioventù, e i tuoi anni al tiranno crudele;
***
<h4>Proverbs: 5.10</h4><br>perché degli stranieri non si sazino de’ tuoi beni, e le tue fatiche non vadano in casa d’altri;
***
<h4>Proverbs: 5.11</h4><br>perché tu non abbia a gemere quando verrà la tua fine, quando la tua carne e il tuo corpo saran consumati,
***
<h4>Proverbs: 5.12</h4><br>e tu non dica: "Come ho fatto a odiare la correzione, come ha potuto il cuor mio sprezzare la riprensione?
***
<h4>Proverbs: 5.13</h4><br>come ho fatto a non ascoltare la voce di chi m’ammaestrava, e a non porger l’orecchio a chi m’insegnava?
***
<h4>Proverbs: 5.14</h4><br>poco mancò che non mi trovassi immerso in ogni male, in mezzo al popolo ed all’assemblea".
***
<h4>Proverbs: 5.15</h4><br>Bevi l’acqua della tua cisterna, l’acqua viva del tuo pozzo
***
<h4>Proverbs: 5.16</h4><br>Le tue fonti debbon esse spargersi al di fuori? e i tuoi rivi debbon essi scorrer per le strade?
***
<h4>Proverbs: 5.17</h4><br>Siano per te solo, e non per degli stranieri con te.
***
<h4>Proverbs: 5.18</h4><br>Sia benedetta la tua fonte, e vivi lieto con la sposa della tua gioventù.
***
<h4>Proverbs: 5.19</h4><br>Cerva d’amore, cavriola di grazia, le sue carezze t’inebrino in ogni tempo, e sii del continuo rapito nell’affetto suo.
***
<h4>Proverbs: 5.20</h4><br>E perché, figliuol mio, t’invaghiresti d’un’estranea, e abbracceresti il seno della donna altrui?
***
<h4>Proverbs: 5.21</h4><br>Ché le vie dell’uomo stan davanti agli occhi dell’Eterno, il quale osserva tutti i sentieri di lui.
***
<h4>Proverbs: 5.22</h4><br>L’empio sarà preso nelle proprie iniquità, e tenuto stretto dalle funi del suo peccato.
***
<h4>Proverbs: 5.23</h4><br>Egli morrà per mancanza di correzione, andrà vacillando per la grandezza della sua follia.
***
<h4>Proverbs: 6.1</h4><br>Figliuol mio, se ti sei reso garante per il tuo prossimo, se ti sei impegnato per un estraneo,
***
<h4>Proverbs: 6.2</h4><br>sei còlto nel laccio dalle parole della tua bocca, sei preso dalle parole della tua bocca.
***
<h4>Proverbs: 6.3</h4><br>Fa’ questo, figliuol mio; disimpegnati, perché sei caduto in mano del tuo prossimo. Va’, gettati ai suoi piedi, insisti,
***
<h4>Proverbs: 6.4</h4><br>non dar sonno ai tuoi occhi né sopore alle tue palpebre;
***
<h4>Proverbs: 6.5</h4><br>disimpegnati come il cavriolo di man del cacciatore, come l’uccello di mano dell’uccellatore.
***
<h4>Proverbs: 6.6</h4><br>Va’, pigro, alla formica; considera il suo fare, e diventa savio!
***
<h4>Proverbs: 6.7</h4><br>Essa non ha né capo, né sorvegliante, né padrone;
***
<h4>Proverbs: 6.8</h4><br>prepara il suo cibo nell’estate, e raduna il suo mangiare durante la raccolta.
***
<h4>Proverbs: 6.9</h4><br>Fino a quando, o pigro, giacerai? quando ti desterai dal tuo sonno?
***
<h4>Proverbs: 6.10</h4><br>Dormire un po’, sonnecchiare un po’, incrociare un po’ le mani per riposare…
***
<h4>Proverbs: 6.11</h4><br>e la tua povertà verrà come un ladro, e la tua indigenza, come un uomo armato.
***
<h4>Proverbs: 6.12</h4><br>L’uomo da nulla, l’uomo iniquo cammina colla falsità sulle labbra;
***
<h4>Proverbs: 6.13</h4><br>ammicca cogli occhi, parla coi piedi, fa segni con le dita;
***
<h4>Proverbs: 6.14</h4><br>ha la perversità nel cuore, macchina del male in ogni tempo, semina discordie;
***
<h4>Proverbs: 6.15</h4><br>perciò la sua ruina verrà ad un tratto, in un attimo sarà distrutto, senza rimedio.
***
<h4>Proverbs: 6.16</h4><br>Sei cose odia l’Eterno, anzi sette gli sono in abominio:
***
<h4>Proverbs: 6.17</h4><br>gli occhi alteri, la lingua bugiarda, le mani che spandono sangue innocente,
***
<h4>Proverbs: 6.18</h4><br>il cuore che medita disegni iniqui, i piedi che corron frettolosi al male,
***
<h4>Proverbs: 6.19</h4><br>il falso testimonio che proferisce menzogne, e chi semina discordie tra fratelli.
***
<h4>Proverbs: 6.20</h4><br>Figliuol mio, osserva i precetti di tuo padre, e non trascurare gl’insegnamenti di tua madre;
***
<h4>Proverbs: 6.21</h4><br>tienteli del continuo legati sul cuore e attaccati al collo.
***
<h4>Proverbs: 6.22</h4><br>Quando camminerai, ti guideranno; quando giacerai, veglieranno su te; quando ti risveglierai, ragioneranno teco.
***
<h4>Proverbs: 6.23</h4><br>Poiché il precetto è una lampada e l’insegnamento una luce, e le correzioni della disciplina son la via della vita,
***
<h4>Proverbs: 6.24</h4><br>per guardarti dalla donna malvagia dalle parole lusinghevoli della straniera.
***
<h4>Proverbs: 6.25</h4><br>Non bramare in cuor tuo la sua bellezza, e non ti lasciar prendere dalle sue palpebre;
***
<h4>Proverbs: 6.26</h4><br>ché per una donna corrotta uno si riduce a un pezzo di pane, e la donna adultera sta in agguato contro un’anima preziosa.
***
<h4>Proverbs: 6.27</h4><br>Uno si metterà forse del fuoco in seno senza che i suoi abiti si brucino?
***
<h4>Proverbs: 6.28</h4><br>camminerà forse sui carboni accesi senza scottarsi i piedi?
***
<h4>Proverbs: 6.29</h4><br>Così è di chi va dalla moglie del prossimo; chi la tocca non rimarrà impunito.
***
<h4>Proverbs: 6.30</h4><br>Non si disprezza il ladro che ruba per saziarsi quand’ha fame;
***
<h4>Proverbs: 6.31</h4><br>se è còlto, restituirà anche il settuplo, darà tutti i beni della sua casa.
***
<h4>Proverbs: 6.32</h4><br>Ma chi commette un adulterio è privo di senno; chi fa questo vuol rovinar se stesso.
***
<h4>Proverbs: 6.33</h4><br>Troverà ferite ed ignominia, e l’obbrobrio suo non sarà mai cancellato;
***
<h4>Proverbs: 6.34</h4><br>ché la gelosia rende furioso il marito, il quale sarà senza pietà nel dì della vendetta;
***
<h4>Proverbs: 6.35</h4><br>non avrà riguardo a riscatto di sorta, e anche se tu moltiplichi i regali, non sarà soddisfatto.
***
<h4>Proverbs: 7.1</h4><br>Figliuol mio, ritieni le mie parole, e fa’ tesoro de’ miei comandamenti.
***
<h4>Proverbs: 7.2</h4><br>Osserva i miei comandamenti e vivrai; custodisci il mio insegnamento come la pupilla degli occhi.
***
<h4>Proverbs: 7.3</h4><br>Legateli alle dita, scrivili sulla tavola del tuo cuore.
***
<h4>Proverbs: 7.4</h4><br>Di’ alla sapienza: "Tu sei mia sorella", e chiama l’intelligenza amica tua,
***
<h4>Proverbs: 7.5</h4><br>affinché ti preservino dalla donna altrui, dall’estranea che usa parole melate.
***
<h4>Proverbs: 7.6</h4><br>Ero alla finestra della mia casa, e dietro alla mia persiana stavo guardando,
***
<h4>Proverbs: 7.7</h4><br>quando vidi, tra gli sciocchi, scorsi, tra i giovani, un ragazzo privo di senno,
***
<h4>Proverbs: 7.8</h4><br>che passava per la strada, presso all’angolo dov’essa abitava, e si dirigeva verso la casa di lei,
***
<h4>Proverbs: 7.9</h4><br>al crepuscolo, sul declinar del giorno, allorché la notte si faceva nera, oscura.
***
<h4>Proverbs: 7.10</h4><br>Ed ecco farglisi incontro una donna in abito da meretrice e astuta di cuore,
***
<h4>Proverbs: 7.11</h4><br>turbolenta e proterva, che non teneva piede in casa:
***
<h4>Proverbs: 7.12</h4><br>ora in istrada, ora per le piazze, e in agguato presso ogni canto.
***
<h4>Proverbs: 7.13</h4><br>Essa lo prese, lo baciò, e sfacciatamente gli disse:
***
<h4>Proverbs: 7.14</h4><br>"Dovevo fare un sacrifizio di azioni di grazie; oggi ho sciolto i miei voti;
***
<h4>Proverbs: 7.15</h4><br>perciò ti son venuta incontro per cercarti, e t’ho trovato.
***
<h4>Proverbs: 7.16</h4><br>Ho guarnito il mio letto di morbidi tappeti, di coperte ricamate con filo d’Egitto;
***
<h4>Proverbs: 7.17</h4><br>l’ho profumato di mirra, d’aloe e di cinnamomo.
***
<h4>Proverbs: 7.18</h4><br>Vieni inebriamoci d’amore fino al mattino, sollazziamoci in amorosi piaceri;
***
<h4>Proverbs: 7.19</h4><br>giacché il mio marito non è a casa; è andato in viaggio lontano;
***
<h4>Proverbs: 7.20</h4><br>ha preso seco un sacchetto di danaro, non tornerà a casa che al plenilunio".
***
<h4>Proverbs: 7.21</h4><br>Ella lo sedusse con le sue molte lusinghe, lo trascinò con la dolcezza delle sue labbra.
***
<h4>Proverbs: 7.22</h4><br>Egli le andò dietro subito, come un bove va al macello, come uno stolto è menato ai ceppi che lo castigheranno,
***
<h4>Proverbs: 7.23</h4><br>come un uccello s’affretta al laccio, senza sapere ch’è teso contro la sua vita, finché una freccia gli trapassi il fegato.
***
<h4>Proverbs: 7.24</h4><br>Or dunque, figliuoli, ascoltatemi, e state attenti alle parole della mia bocca.
***
<h4>Proverbs: 7.25</h4><br>Il tuo cuore non si lasci trascinare nelle vie d’una tal donna; non ti sviare per i suoi sentieri;
***
<h4>Proverbs: 7.26</h4><br>ché molti ne ha fatti cadere feriti a morte, e grande è la moltitudine di quelli che ha uccisi.
***
<h4>Proverbs: 7.27</h4><br>La sua casa è la via del soggiorno de’ defunti, la strada che scende ai penetrali della morte.
***
<h4>Proverbs: 8.1</h4><br>La sapienza non grida ella? e l’intelligenza non fa ella udire la sua voce?
***
<h4>Proverbs: 8.2</h4><br>Ella sta in piè al sommo dei luoghi elevati, sulla strada, ai crocicchi;
***
<h4>Proverbs: 8.3</h4><br>grida presso le porte, all’ingresso della città, nei viali che menano alle porte:
***
<h4>Proverbs: 8.4</h4><br>"Chiamo voi, o uomini principali, e la mia voce si rivolge ai figli del popolo.
***
<h4>Proverbs: 8.5</h4><br>Imparate, o semplici, l’accorgimento, e voi, stolti, diventate intelligenti di cuore!
***
<h4>Proverbs: 8.6</h4><br>Ascoltate, perché dirò cose eccellenti, e le mie labbra s’apriranno a insegnar cose rette.
***
<h4>Proverbs: 8.7</h4><br>Poiché la mia bocca esprime il vero, e le mie labbra abominano l’empietà.
***
<h4>Proverbs: 8.8</h4><br>Tutte le parole della mia bocca son conformi a giustizia, non v’è nulla di torto o di perverso in esse.
***
<h4>Proverbs: 8.9</h4><br>Son tutte piane per l’uomo intelligente, e rette per quelli che han trovato la scienza.
***
<h4>Proverbs: 8.10</h4><br>Ricevete la mia istruzione anziché l’argento, e la scienza anziché l’oro scelto;
***
<h4>Proverbs: 8.11</h4><br>poiché la sapienza val più delle perle, e tutti gli oggetti preziosi non la equivalgono.
***
<h4>Proverbs: 8.12</h4><br>Io, la sapienza, sto con l’accorgimento, e trovo la scienza della riflessione.
***
<h4>Proverbs: 8.13</h4><br>Il timore dell’Eterno è odiare il male; io odio la superbia, l’arroganza, la via del male e la bocca perversa.
***
<h4>Proverbs: 8.14</h4><br>A me appartiene il consiglio e il buon successo; io sono l’intelligenza, a me appartiene la forza.
***
<h4>Proverbs: 8.15</h4><br>Per mio mezzo regnano i re, e i principi decretano ciò ch’è giusto.
***
<h4>Proverbs: 8.16</h4><br>Per mio mezzo governano i capi, i nobili, tutti i giudici della terra.
***
<h4>Proverbs: 8.17</h4><br>Io amo quelli che m’amano, e quelli che mi cercano mi trovano.
***
<h4>Proverbs: 8.18</h4><br>Con me sono ricchezze e gloria, i beni permanenti e la giustizia.
***
<h4>Proverbs: 8.19</h4><br>Il mio frutto e migliore dell’oro fino, e il mio prodotto val più che argento eletto.
***
<h4>Proverbs: 8.20</h4><br>Io cammino per la via della giustizia, per i sentieri dell’equità,
***
<h4>Proverbs: 8.21</h4><br>per far eredi di beni reali quelli che m’amano, e per riempire i loro tesori.
***
<h4>Proverbs: 8.22</h4><br>L’Eterno mi formò al principio de’ suoi atti, prima di fare alcuna delle opere sue, ab antico.
***
<h4>Proverbs: 8.23</h4><br>Fui stabilita ab eterno, dal principio, prima che la terra fosse.
***
<h4>Proverbs: 8.24</h4><br>Fui generata quando non c’erano ancora abissi, quando ancora non c’erano sorgenti rigurgitanti d’acqua.
***
<h4>Proverbs: 8.25</h4><br>Fui generata prima che i monti fossero fondati, prima ch’esistessero le colline,
***
<h4>Proverbs: 8.26</h4><br>quand’egli ancora non avea fatto né la terra né i campi né le prime zolle della terra coltivabile.
***
<h4>Proverbs: 8.27</h4><br>Quand’egli disponeva i cieli io ero là; quando tracciava un circolo sulla superficie dell’abisso,
***
<h4>Proverbs: 8.28</h4><br>quando condensava le nuvole in alto, quando rafforzava le fonti dell’abisso,
***
<h4>Proverbs: 8.29</h4><br>quando assegnava al mare il suo limite perché le acque non oltrepassassero il suo cenno, quando poneva i fondamenti della terra,
***
<h4>Proverbs: 8.30</h4><br>io ero presso di lui come un artefice, ero del continuo esuberante di gioia, mi rallegravo in ogni tempo nel suo cospetto;
***
<h4>Proverbs: 8.31</h4><br>mi rallegravo nella parte abitabile della sua terra, e trovavo la mia gioia tra i figliuoli degli uomini.
***
<h4>Proverbs: 8.32</h4><br>Ed ora, figliuoli, ascoltatemi; beati quelli che osservano le mie vie!
***
<h4>Proverbs: 8.33</h4><br>Ascoltate l’istruzione, siate savi, e non la rigettate!
***
<h4>Proverbs: 8.34</h4><br>Beato l’uomo che m’ascolta, che veglia ogni giorno alle mie porte, che vigila alla soglia della mia casa!
***
<h4>Proverbs: 8.35</h4><br>Poiché chi mi trova trova la vita, e ottiene favore dall’Eterno.
***
<h4>Proverbs: 8.36</h4><br>Ma chi pecca contro di me, fa torto all’anima sua; tutti quelli che m’odiano, amano la morte".
***
<h4>Proverbs: 9.1</h4><br>La sapienza ha fabbricato la sua casa, ha lavorato le sue colonne, in numero di sette;
***
<h4>Proverbs: 9.2</h4><br>ha ammazzato i suoi animali, ha drogato il suo vino, ed ha anche apparecchiato la sua mensa.
***
<h4>Proverbs: 9.3</h4><br>Ha mandato fuori le sue ancelle, dall’alto dei luoghi elevati della città ella grida:
***
<h4>Proverbs: 9.4</h4><br>"Chi è sciocco venga qua!" A quelli che son privi di senno dice:
***
<h4>Proverbs: 9.5</h4><br>"Venite, mangiate del mio pane e bevete del vino che ho drogato!
***
<h4>Proverbs: 9.6</h4><br>Lasciate, o sciocchi, la stoltezza e vivrete, e camminate per la via dell’intelligenza!"
***
<h4>Proverbs: 9.7</h4><br>Chi corregge il beffardo s’attira vituperio, e chi riprende l’empio riceve affronto.
***
<h4>Proverbs: 9.8</h4><br>Non riprendere il beffardo, per tema che t’odi; riprendi il savio, e t’amerà.
***
<h4>Proverbs: 9.9</h4><br>Istruisci il savio e diventerai più savio che mai; ammaestra il giusto e accrescerà il suo sapere.
***
<h4>Proverbs: 9.10</h4><br>Il principio della sapienza è il timor dell’Eterno, e conoscere il Santo è l’intelligenza.
***
<h4>Proverbs: 9.11</h4><br>Poiché per mio mezzo ti saran moltiplicati i giorni, e ti saranno aumentati anni di vita.
***
<h4>Proverbs: 9.12</h4><br>Se sei savio, sei savio per te stesso; se sei beffardo, tu solo ne porterai la pena.
***
<h4>Proverbs: 9.13</h4><br>La follia è una donna turbolenta, sciocca, che non sa nulla, nulla.
***
<h4>Proverbs: 9.14</h4><br>Siede alla porta di casa, sopra una sedia, ne’ luoghi elevati della città,
***
<h4>Proverbs: 9.15</h4><br>per gridare a quelli che passan per la via, che van diritti per la loro strada:
***
<h4>Proverbs: 9.16</h4><br>"Chi è sciocco venga qua!" E a chi è privo di senno dice:
***
<h4>Proverbs: 9.17</h4><br>"Le acque rubate son dolci, e il pane mangiato di nascosto è soave".
***
<h4>Proverbs: 9.18</h4><br>Ma egli non sa che quivi sono i defunti, che i suoi convitati son nel fondo del soggiorno de’ morti.
***
<h4>Proverbs: 10.1</h4><br>Proverbi di Salomone. Un figliuol savio rallegra suo padre, ma un figliuolo stolto è il cordoglio di sua madre.
***
<h4>Proverbs: 10.2</h4><br>I tesori d’empietà non giovano, ma la giustizia libera dalla morte.
***
<h4>Proverbs: 10.3</h4><br>L’Eterno non permette che il giusto soffra la fame, ma respinge insoddisfatta l’avidità degli empi.
***
<h4>Proverbs: 10.4</h4><br>Chi lavora con mano pigra impoverisce, ma la mano dei diligenti fa arricchire.
***
<h4>Proverbs: 10.5</h4><br>Chi raccoglie nella estate è un figliuolo prudente, ma chi dorme durante la raccolta è un figliuolo che fa vergogna.
***
<h4>Proverbs: 10.6</h4><br>Benedizioni vengono sul capo dei giusti, ma la violenza cuopre la bocca degli empi.
***
<h4>Proverbs: 10.7</h4><br>La memoria del giusto e in benedizione, ma il nome degli empi marcisce.
***
<h4>Proverbs: 10.8</h4><br>Il savio di cuore accetta i precetti, ma lo stolto di labbra va in precipizio.
***
<h4>Proverbs: 10.9</h4><br>Chi cammina nella integrità cammina sicuro, ma chi va per vie tortuose sarà scoperto.
***
<h4>Proverbs: 10.10</h4><br>Chi ammicca con l’occhio cagiona dolore, e lo stolto di labbra va in precipizio.
***
<h4>Proverbs: 10.11</h4><br>La bocca del giusto è una fonte di vita, ma la bocca degli empi nasconde violenza.
***
<h4>Proverbs: 10.12</h4><br>L’odio provoca liti, ma l’amore cuopre ogni fallo.
***
<h4>Proverbs: 10.13</h4><br>Sulle labbra dell’uomo intelligente si trova la sapienza, ma il bastone è per il dosso di chi è privo di senno.
***
<h4>Proverbs: 10.14</h4><br>I savi tengono in serbo la scienza, ma la bocca dello stolto e una rovina imminente.
***
<h4>Proverbs: 10.15</h4><br>I beni del ricco sono la sua città forte; la rovina de’ poveri è la loro povertà.
***
<h4>Proverbs: 10.16</h4><br>Il lavoro del giusto serve alla vita, le entrate dell’empio servono al peccato.
***
<h4>Proverbs: 10.17</h4><br>Chi tien conto della correzione, segue il cammino della vita; ma chi non fa caso della riprensione si smarrisce.
***
<h4>Proverbs: 10.18</h4><br>Chi dissimula l’odio ha labbra bugiarde, e chi spande la calunnia è uno stolto.
***
<h4>Proverbs: 10.19</h4><br>Nella moltitudine delle parole non manca la colpa, ma chi frena le sue labbra è prudente.
***
<h4>Proverbs: 10.20</h4><br>La lingua del giusto è argento eletto; il cuore degli empi val poco.
***
<h4>Proverbs: 10.21</h4><br>Le labbra del giusto pascono molti, ma gli stolti muoiono per mancanza di senno.
***
<h4>Proverbs: 10.22</h4><br>Quel che fa ricchi è la benedizione dell’Eterno e il tormento che uno si dà non le aggiunge nulla.
***
<h4>Proverbs: 10.23</h4><br>Commettere un delitto, per lo stolto, è come uno spasso; tale è la sapienza per l’uomo accorto.
***
<h4>Proverbs: 10.24</h4><br>All’empio succede quello che teme, ma ai giusti è concesso quel che desiderano.
***
<h4>Proverbs: 10.25</h4><br>Come procella che passa, l’empio non è più, ma il giusto ha un fondamento eterno.
***
<h4>Proverbs: 10.26</h4><br>Come l’aceto ai denti e il fumo agli occhi, così è il pigro per chi lo manda.
***
<h4>Proverbs: 10.27</h4><br>Il timor dell’Eterno accresce i giorni ma gli anni degli empi saranno accorciati.
***
<h4>Proverbs: 10.28</h4><br>L’aspettazione dei giusti è letizia, ma la speranza degli empi perirà.
***
<h4>Proverbs: 10.29</h4><br>La via dell’Eterno è una fortezza per l’uomo integro, ma una rovina per gli operatori d’iniquità.
***
<h4>Proverbs: 10.30</h4><br>Il giusto non sarà mai smosso, ma gli empi non abiteranno la terra.
***
<h4>Proverbs: 10.31</h4><br>La bocca del giusto sgorga sapienza, ma la lingua perversa sarà soppressa.
***
<h4>Proverbs: 10.32</h4><br>Le labbra del giusto conoscono ciò che è grato, ma la bocca degli empi e piena di perversità.
***
<h4>Proverbs: 11.1</h4><br>La bilancia falsa è un abominio per l’Eterno, ma il peso giusto gli è grato.
***
<h4>Proverbs: 11.2</h4><br>Venuta la superbia, viene anche l’ignominia; ma la sapienza è con gli umili.
***
<h4>Proverbs: 11.3</h4><br>L’integrità degli uomini retti li guida, ma la perversità dei perfidi è la loro rovina.
***
<h4>Proverbs: 11.4</h4><br>Le ricchezze non servono a nulla nel giorno dell’ira, ma la giustizia salva da morte.
***
<h4>Proverbs: 11.5</h4><br>La giustizia dell’uomo integro gli appiana la via, ma l’empio cade per la sua empietà.
***
<h4>Proverbs: 11.6</h4><br>La giustizia degli uomini retti li libera, ma i perfidi restan presi nella loro propria malizia.
***
<h4>Proverbs: 11.7</h4><br>Quando un empio muore, la sua speranza perisce, e l’aspettazione degl’iniqui e annientata.
***
<h4>Proverbs: 11.8</h4><br>Il giusto è tratto fuor dalla distretta, e l’empio ne prende il posto.
***
<h4>Proverbs: 11.9</h4><br>Con la sua bocca l’ipocrita rovina il suo prossimo, ma i giusti sono liberati dalla loro perspicacia.
***
<h4>Proverbs: 11.10</h4><br>Quando i giusti prosperano, la città gioisce; ma quando periscono gli empi son gridi di giubilo.
***
<h4>Proverbs: 11.11</h4><br>Per la benedizione degli uomini retti la città è esaltata, ma è sovvertita dalla bocca degli empi.
***
<h4>Proverbs: 11.12</h4><br>Chi sprezza il prossimo è privo di senno, ma l’uomo accorto tace.
***
<h4>Proverbs: 11.13</h4><br>Chi va sparlando svela i segreti, ma chi ha lo spirito leale tien celata la cosa.
***
<h4>Proverbs: 11.14</h4><br>Quando manca una savia direzione il popolo cade; nel gran numero de’ consiglieri sta la salvezza.
***
<h4>Proverbs: 11.15</h4><br>Chi si fa mallevadore d’un altro ne soffre danno, ma chi odia la mallevadoria è sicuro.
***
<h4>Proverbs: 11.16</h4><br>La donna graziosa ottiene la gloria, e gli uomini forti ottengon la ricchezza.
***
<h4>Proverbs: 11.17</h4><br>L’uomo benigno fa del bene a se stesso, ma il crudele tortura la sua propria carne.
***
<h4>Proverbs: 11.18</h4><br>L’empio fa un’opera fallace, ma chi semina giustizia ha una ricompensa sicura.
***
<h4>Proverbs: 11.19</h4><br>Così la giustizia mena alla vita, ma chi va dietro al male s’incammina alla morte.
***
<h4>Proverbs: 11.20</h4><br>I perversi di cuore sono un abominio per l’Eterno, ma gl’integri nella loro condotta gli sono graditi.
***
<h4>Proverbs: 11.21</h4><br>No, certo, il malvagio non rimarrà impunito, ma la progenie dei giusti scamperà.
***
<h4>Proverbs: 11.22</h4><br>Una donna bella, ma senza giudizio, è un anello d’oro nel grifo d’un porco.
***
<h4>Proverbs: 11.23</h4><br>Il desiderio dei giusti è il bene soltanto, ma la prospettiva degli empi e l’ira.
***
<h4>Proverbs: 11.24</h4><br>C’è chi spande liberalmente e diventa più ricco, e c’è chi risparmia più del dovere e non fa che impoverire.
***
<h4>Proverbs: 11.25</h4><br>L’anima benefica sarà nell’abbondanza, e chi annaffia sarà egli pure annaffiato.
***
<h4>Proverbs: 11.26</h4><br>Chi detiene il grano è maledetto dal popolo, ma la benedizione è sul capo di chi lo vende.
***
<h4>Proverbs: 11.27</h4><br>Chi procaccia il bene s’attira benevolenza, ma chi cerca il male, male gl’incoglierà.
***
<h4>Proverbs: 11.28</h4><br>Chi confida nelle sue ricchezze cadrà, ma i giusti rinverdiranno a guisa di fronde.
***
<h4>Proverbs: 11.29</h4><br>Chi getta lo scompiglio in casa sua erediterà vento, e lo stolto sarà lo schiavo di chi ha il cuor savio.
***
<h4>Proverbs: 11.30</h4><br>Il frutto del giusto è un albero di vita, e il savio fa conquista d’anime.
***
<h4>Proverbs: 11.31</h4><br>Ecco, il giusto riceve la sua retribuzione sulla terra, quanto più l’empio e il peccatore!
***
<h4>Proverbs: 12.1</h4><br>Chi ama la correzione ama la scienza, ma chi odia la riprensione è uno stupido.
***
<h4>Proverbs: 12.2</h4><br>L’uomo buono ottiene il favore dell’Eterno, ma l’Eterno condanna l’uomo pien di malizia.
***
<h4>Proverbs: 12.3</h4><br>L’uomo non diventa stabile con l’empietà, ma la radice dei giusti non sarà mai smossa.
***
<h4>Proverbs: 12.4</h4><br>La donna virtuosa è la corona del marito, ma quella che fa vergogna gli è un tarlo nell’ossa.
***
<h4>Proverbs: 12.5</h4><br>I pensieri dei giusti sono equità, ma i disegni degli empi son frode.
***
<h4>Proverbs: 12.6</h4><br>Le parole degli empi insidiano la vita, ma la bocca degli uomini retti procura liberazione.
***
<h4>Proverbs: 12.7</h4><br>Gli empi, una volta rovesciati, non sono più, ma la casa dei giusti rimane in piedi.
***
<h4>Proverbs: 12.8</h4><br>L’uomo è lodato in proporzione del suo senno, ma chi ha il cuore pervertito sarà sprezzato.
***
<h4>Proverbs: 12.9</h4><br>E’ meglio essere in umile stato ed avere un servo, che fare il borioso e mancar di pane.
***
<h4>Proverbs: 12.10</h4><br>Il giusto ha cura della vita del suo bestiame, ma le viscere degli empi sono crudeli.
***
<h4>Proverbs: 12.11</h4><br>Chi coltiva la sua terra avrà pane da saziarsi, ma chi va dietro ai fannulloni e privo di senno.
***
<h4>Proverbs: 12.12</h4><br>L’empio agogna la preda de’ malvagi, ma la radice dei giusti porta il suo frutto.
***
<h4>Proverbs: 12.13</h4><br>Nel peccato delle labbra sta un’insidia funesta, ma il giusto uscirà dalla distretta.
***
<h4>Proverbs: 12.14</h4><br>Per il frutto della sua bocca l’uomo è saziato di beni, e ad ognuno è reso secondo l’opera delle sue mani.
***
<h4>Proverbs: 12.15</h4><br>La via dello stolto è diritta agli occhi suoi, ma chi ascolta i consigli è savio.
***
<h4>Proverbs: 12.16</h4><br>Lo stolto lascia scorger subito il suo cruccio, ma chi dissimula un affronto è uomo accorto.
***
<h4>Proverbs: 12.17</h4><br>Chi dice la verità proclama ciò ch’è giusto, ma il falso testimonio parla con inganno.
***
<h4>Proverbs: 12.18</h4><br>C’è chi, parlando inconsultamente trafigge come spada, ma la lingua de’ savi reca guarigione.
***
<h4>Proverbs: 12.19</h4><br>Il labbro veridico è stabile in perpetuo, ma la lingua bugiarda non dura che un istante.
***
<h4>Proverbs: 12.20</h4><br>L’inganno è nel cuore di chi macchina il male, ma per chi nutre propositi di pace v’è gioia.
***
<h4>Proverbs: 12.21</h4><br>Nessun male incoglie al giusto, ma gli empi son pieni di guai.
***
<h4>Proverbs: 12.22</h4><br>Le labbra bugiarde sono un abominio per l’Eterno, ma quelli che agiscono con sincerità gli sono graditi.
***
<h4>Proverbs: 12.23</h4><br>L’uomo accorto nasconde quello che sa, ma il cuor degli stolti proclama la loro follia.
***
<h4>Proverbs: 12.24</h4><br>La mano dei diligenti dominerà, ma la pigra sarà tributaria.
***
<h4>Proverbs: 12.25</h4><br>Il cordoglio ch’è nel cuore dell’uomo l’abbatte, ma la parola buona lo rallegra.
***
<h4>Proverbs: 12.26</h4><br>Il giusto indica la strada al suo compagno, ma la via degli empi li fa smarrire.
***
<h4>Proverbs: 12.27</h4><br>Il pigro non arrostisce la sua caccia, ma la solerzia è per l’uomo un tesoro prezioso.
***
<h4>Proverbs: 12.28</h4><br>Nel sentiero della giustizia sta la vita, e nella via ch’essa traccia non v’è morte.
***
<h4>Proverbs: 13.1</h4><br>Il figliuol savio ascolta l’istruzione di suo padre, ma il beffardo non ascolta rimproveri.
***
<h4>Proverbs: 13.2</h4><br>Per il frutto delle sue labbra uno gode del bene, ma il desiderio dei perfidi è la violenza.
***
<h4>Proverbs: 13.3</h4><br>Chi custodisce la sua bocca preserva la propria vita; chi apre troppo le labbra va incontro alla rovina.
***
<h4>Proverbs: 13.4</h4><br>L’anima del pigro desidera, e non ha nulla, ma l’anima dei diligenti sarà soddisfatta appieno.
***
<h4>Proverbs: 13.5</h4><br>Il giusto odia la menzogna, ma l’empio getta sugli altri vituperio ed onta.
***
<h4>Proverbs: 13.6</h4><br>La giustizia protegge l’uomo che cammina nella integrità, ma l’empietà atterra il peccatore.
***
<h4>Proverbs: 13.7</h4><br>C’è chi fa il ricco e non ha nulla; c’è chi fa il povero e ha di gran beni.
***
<h4>Proverbs: 13.8</h4><br>La ricchezza d’un uomo serve come riscatto della sua vita, ma il povero non ode mai minacce.
***
<h4>Proverbs: 13.9</h4><br>La luce dei giusti è gaia, ma la lampada degli empi si spegne.
***
<h4>Proverbs: 13.10</h4><br>Dall’orgoglio non vien che contesa, ma la sapienza è con chi dà retta ai consigli.
***
<h4>Proverbs: 13.11</h4><br>La ricchezza male acquistata va scemando, ma chi accumula a poco a poco l’aumenta.
***
<h4>Proverbs: 13.12</h4><br>La speranza differita fa languire il cuore, ma il desiderio adempiuto è un albero di vita.
***
<h4>Proverbs: 13.13</h4><br>Chi sprezza la parola si costituisce, di fronte ad essa, debitore, ma chi rispetta il comandamento sarà ricompensato.
***
<h4>Proverbs: 13.14</h4><br>L’insegnamento del savio è una fonte di vita per schivare le insidie della morte.
***
<h4>Proverbs: 13.15</h4><br>Buon senno procura favore, ma il procedere dei perfidi è duro.
***
<h4>Proverbs: 13.16</h4><br>Ogni uomo accorto agisce con conoscenza, ma l’insensato fa sfoggio di follia.
***
<h4>Proverbs: 13.17</h4><br>Il messo malvagio cade in sciagure, ma l’ambasciatore fedele reca guarigione.
***
<h4>Proverbs: 13.18</h4><br>Miseria e vergogna a chi rigetta la correzione, ma chi dà retta alla riprensione è onorato.
***
<h4>Proverbs: 13.19</h4><br>Il desiderio adempiuto è dolce all’anima, ma agl’insensati fa orrore l’evitare il male.
***
<h4>Proverbs: 13.20</h4><br>Chi va coi savi diventa savio, ma il compagno degl’insensati diventa cattivo.
***
<h4>Proverbs: 13.21</h4><br>Il male perseguita i peccatori ma il giusto è ricompensato col bene.
***
<h4>Proverbs: 13.22</h4><br>L’uomo buono lascia una eredità ai figli de’ suoi figli, ma la ricchezza del peccatore è riserbata al giusto.
***
<h4>Proverbs: 13.23</h4><br>Il campo lavorato dal povero dà cibo in abbondanza, ma v’è chi perisce per mancanza di equità.
***
<h4>Proverbs: 13.24</h4><br>Chi risparmia la verga odia il suo figliuolo, ma chi l’ama, lo corregge per tempo.
***
<h4>Proverbs: 13.25</h4><br>Il giusto ha di che mangiare a sazietà, ma il ventre degli empi manca di cibo.
***
<h4>Proverbs: 14.1</h4><br>La donna savia edifica la sua casa, ma la stolta l’abbatte con le proprie mani.
***
<h4>Proverbs: 14.2</h4><br>Chi cammina nella rettitudine teme l’Eterno, ma chi è pervertito nelle sue vie lo sprezza.
***
<h4>Proverbs: 14.3</h4><br>Nella bocca dello stolto germoglia la superbia, ma le labbra dei savi son la loro custodia.
***
<h4>Proverbs: 14.4</h4><br>Dove mancano i buoi è vuoto il granaio, ma l’abbondanza della raccolta sta nella forza del bove.
***
<h4>Proverbs: 14.5</h4><br>Il testimonio fedele non mentisce, ma il testimonio falso spaccia menzogne.
***
<h4>Proverbs: 14.6</h4><br>Il beffardo cerca la sapienza e non la trova, ma per l’uomo intelligente la scienza è cosa facile.
***
<h4>Proverbs: 14.7</h4><br>Vattene lungi dallo stolto; sulle sue labbra certo non hai trovato scienza.
***
<h4>Proverbs: 14.8</h4><br>La sapienza dell’uomo accorto sta nel discernere la propria strada, ma la follia degli stolti non è che inganno.
***
<h4>Proverbs: 14.9</h4><br>Gli insensati si burlano delle colpe commesse, ma il favore dell’Eterno sta fra gli uomini retti.
***
<h4>Proverbs: 14.10</h4><br>Il cuore conosce la sua propria amarezza, e alla sua gioia non può prender parte un estraneo.
***
<h4>Proverbs: 14.11</h4><br>La casa degli empi sarà distrutta, ma la tenda degli uomini retti fiorirà.
***
<h4>Proverbs: 14.12</h4><br>V’è tal via che all’uomo par diritta, ma finisce col menare alla morte.
***
<h4>Proverbs: 14.13</h4><br>Anche ridendo, il cuore può esser triste; e l’allegrezza può finire in dolore.
***
<h4>Proverbs: 14.14</h4><br>Lo sviato di cuore avrà la ricompensa dal suo modo di vivere, e l’uomo dabbene, quella delle opere sue.
***
<h4>Proverbs: 14.15</h4><br>Lo scemo crede tutto quel che si dice, ma l’uomo prudente bada ai suoi passi.
***
<h4>Proverbs: 14.16</h4><br>Il savio teme, ed evita il male; ma lo stolto è arrogante e presuntuoso.
***
<h4>Proverbs: 14.17</h4><br>Chi è pronto all’ira commette follie, e l’uomo pien di malizia diventa odioso.
***
<h4>Proverbs: 14.18</h4><br>Gli scemi ereditano stoltezza, ma i prudenti s’incoronano di scienza.
***
<h4>Proverbs: 14.19</h4><br>I malvagi si chinano dinanzi ai buoni, e gli empi alle porte de’ giusti.
***
<h4>Proverbs: 14.20</h4><br>Il povero è odiato anche dal suo compagno, ma gli amici del ricco son molti.
***
<h4>Proverbs: 14.21</h4><br>Chi sprezza il prossimo pecca, ma beato chi ha pietà dei miseri!
***
<h4>Proverbs: 14.22</h4><br>Quelli che meditano il male non son forse traviati? ma quelli che meditano il bene trovan grazia e fedeltà.
***
<h4>Proverbs: 14.23</h4><br>In ogni fatica v’è profitto, ma il chiacchierare mena all’indigenza.
***
<h4>Proverbs: 14.24</h4><br>La corona de’ savi è la loro ricchezza, ma la follia degli stolti non è che follia.
***
<h4>Proverbs: 14.25</h4><br>Il testimonio verace salva delle vite, ma chi spaccia bugie non fa che ingannare.
***
<h4>Proverbs: 14.26</h4><br>V’è una gran sicurezza nel timor dell’Eterno; Egli sarà un rifugio per i figli di chi lo teme.
***
<h4>Proverbs: 14.27</h4><br>Il timor dell’Eterno è fonte di vita e fa schivare le insidie della morte.
***
<h4>Proverbs: 14.28</h4><br>La moltitudine del popolo è la gloria del re, ma la scarsezza de’ sudditi è la rovina del principe.
***
<h4>Proverbs: 14.29</h4><br>Chi è lento all’ira ha un gran buon senso, ma chi è pronto ad andare in collera mostra la sua follia.
***
<h4>Proverbs: 14.30</h4><br>Un cuor calmo è la vita del corpo, ma l’invidia è la carie dell’ossa.
***
<h4>Proverbs: 14.31</h4><br>Chi opprime il povero oltraggia Colui che l’ha fatto, ma chi ha pietà del bisognoso, l’onora.
***
<h4>Proverbs: 14.32</h4><br>L’empio è travolto dalla sua sventura, ma il giusto spera anche nella morte.
***
<h4>Proverbs: 14.33</h4><br>La sapienza riposa nel cuore dell’uomo intelligente, ma in mezzo agli stolti si fa tosto conoscere.
***
<h4>Proverbs: 14.34</h4><br>La giustizia innalza una nazione, ma il peccato è la vergogna dei popoli.
***
<h4>Proverbs: 14.35</h4><br>Il favore del re è per il servo prudente, ma la sua ira è per chi gli fa onta.
***
<h4>Proverbs: 15.1</h4><br>La risposta dolce calma il furore, ma la parola dura eccita l’ira.
***
<h4>Proverbs: 15.2</h4><br>La lingua dei savi è ricca di scienza, ma la bocca degli stolti sgorga follia.
***
<h4>Proverbs: 15.3</h4><br>Gli occhi dell’Eterno sono in ogni luogo, osservando i cattivi ed i buoni.
***
<h4>Proverbs: 15.4</h4><br>La lingua che calma, è un albero di vita, ma la lingua perversa strazia lo spirito.
***
<h4>Proverbs: 15.5</h4><br>L’insensato disdegna l’istruzione di suo padre, ma chi tien conto della riprensione diviene accorto.
***
<h4>Proverbs: 15.6</h4><br>Nella casa del giusto v’è grande abbondanza, ma nell’entrate dell’empio c’è turbolenza.
***
<h4>Proverbs: 15.7</h4><br>Le labbra dei savi spargono scienza, ma non così il cuore degli stolti.
***
<h4>Proverbs: 15.8</h4><br>Il sacrifizio degli empi è in abominio all’Eterno, ma la preghiera degli uomini retti gli è grata.
***
<h4>Proverbs: 15.9</h4><br>La via dell’empio è in abominio all’Eterno, ma egli ama chi segue la giustizia.
***
<h4>Proverbs: 15.10</h4><br>Una dura correzione aspetta chi lascia la diritta via; chi odia la riprensione morrà.
***
<h4>Proverbs: 15.11</h4><br>Il soggiorno de’ morti e l’abisso stanno dinanzi all’Eterno; quanto più i cuori de’ figliuoli degli uomini!
***
<h4>Proverbs: 15.12</h4><br>Il beffardo non ama che altri lo riprenda; egli non va dai savi.
***
<h4>Proverbs: 15.13</h4><br>Il cuore allegro rende ilare il volto, ma quando il cuore è triste, lo spirito è abbattuto.
***
<h4>Proverbs: 15.14</h4><br>Il cuor dell’uomo intelligente cerca la scienza, ma la bocca degli stolti si pasce di follia.
***
<h4>Proverbs: 15.15</h4><br>Tutt’i giorni dell’afflitto sono cattivi, ma il cuor contento è un convito perenne.
***
<h4>Proverbs: 15.16</h4><br>Meglio poco col timor dell’Eterno, che gran tesoro con turbolenza.
***
<h4>Proverbs: 15.17</h4><br>Meglio un piatto d’erbe, dov’è l’amore, che un bove ingrassato, dov’è l’odio.
***
<h4>Proverbs: 15.18</h4><br>L’uomo iracondo fa nascere contese, ma chi è lento all’ira acqueta le liti.
***
<h4>Proverbs: 15.19</h4><br>La via del pigro è come una siepe di spine, ma il sentiero degli uomini retti è piano.
***
<h4>Proverbs: 15.20</h4><br>Il figliuol savio rallegra il padre, ma l’uomo stolto disprezza sua madre.
***
<h4>Proverbs: 15.21</h4><br>La follia è una gioia per chi è privo di senno, ma l’uomo prudente cammina retto per la sua via.
***
<h4>Proverbs: 15.22</h4><br>I disegni falliscono, dove mancano i consigli; ma riescono, dove son molti i consiglieri.
***
<h4>Proverbs: 15.23</h4><br>Uno prova allegrezza quando risponde bene; e com’è buona una parola detta a tempo!
***
<h4>Proverbs: 15.24</h4><br>Per l’uomo sagace la via della vita mena in alto e gli fa evitare il soggiorno de’ morti, in basso.
***
<h4>Proverbs: 15.25</h4><br>L’Eterno spianta la casa dei superbi, ma rende stabili i confini della vedova.
***
<h4>Proverbs: 15.26</h4><br>I pensieri malvagi sono in abominio all’Eterno, ma le parole benevole son pure agli occhi suoi.
***
<h4>Proverbs: 15.27</h4><br>Chi è avido di lucro conturba la sua casa, ma chi odia i regali vivrà.
***
<h4>Proverbs: 15.28</h4><br>Il cuor del giusto medita la sua risposta, ma la bocca degli empi sgorga cose malvage.
***
<h4>Proverbs: 15.29</h4><br>L’Eterno è lungi dagli empi, ma ascolta la preghiera dei giusti.
***
<h4>Proverbs: 15.30</h4><br>Uno sguardo lucente rallegra il cuore; una buona notizia impingua l’ossa.
***
<h4>Proverbs: 15.31</h4><br>L’orecchio attento alla riprensione che mena a vita, dimorerà fra i savi.
***
<h4>Proverbs: 15.32</h4><br>Chi rigetta l’istruzione disprezza l’anima sua, ma chi dà retta alla riprensione acquista senno.
***
<h4>Proverbs: 15.33</h4><br>Il timor dell’Eterno è scuola di sapienza; e l’umiltà precede la gloria.
***
<h4>Proverbs: 16.1</h4><br>All’uomo, i disegni del cuore; ma la risposta della lingua vien dall’Eterno.
***
<h4>Proverbs: 16.2</h4><br>Tutte le vie dell’uomo a lui sembran pure, ma l’Eterno pesa gli spiriti.
***
<h4>Proverbs: 16.3</h4><br>Rimetti le cose tue nell’Eterno, e i tuoi disegni avran buona riuscita.
***
<h4>Proverbs: 16.4</h4><br>L’Eterno ha fatto ogni cosa per uno scopo; anche l’empio, per il dì della sventura.
***
<h4>Proverbs: 16.5</h4><br>Chi è altero d’animo è in abominio all’Eterno; certo è che non rimarrà impunito.
***
<h4>Proverbs: 16.6</h4><br>Con la bontà e con la fedeltà l’iniquità si espia, e col timor dell’Eterno si evita il male.
***
<h4>Proverbs: 16.7</h4><br>Quando l’Eterno gradisce le vie d’un uomo, riconcilia con lui anche i nemici.
***
<h4>Proverbs: 16.8</h4><br>Meglio poco con giustizia, che grandi entrate senza equità.
***
<h4>Proverbs: 16.9</h4><br>Il cuor dell’uomo medita la sua via, ma l’Eterno dirige i suoi passi.
***
<h4>Proverbs: 16.10</h4><br>Sulle labbra del re sta una sentenza divina; quando pronunzia il giudizio la sua bocca non erra.
***
<h4>Proverbs: 16.11</h4><br>La stadera e le bilance giuste appartengono all’Eterno, tutti i pesi del sacchetto son opera sua.
***
<h4>Proverbs: 16.12</h4><br>I re hanno orrore di fare il male, perché il trono è reso stabile con la giustizia.
***
<h4>Proverbs: 16.13</h4><br>Le labbra giuste sono gradite ai re; essi amano chi parla rettamente.
***
<h4>Proverbs: 16.14</h4><br>Ira del re vuol dire messaggeri di morte, ma l’uomo savio la placherà.
***
<h4>Proverbs: 16.15</h4><br>La serenità del volto del re dà la vita, e il suo favore è come nube di pioggia primaverile.
***
<h4>Proverbs: 16.16</h4><br>L’acquisto della sapienza oh quanto è migliore di quello dell’oro, e l’acquisto dell’intelligenza preferibile a quel dell’argento!
***
<h4>Proverbs: 16.17</h4><br>La strada maestra dell’uomo retto è evitare il male; chi bada alla sua via preserva l’anima sua.
***
<h4>Proverbs: 16.18</h4><br>La superbia precede la rovina, e l’alterezza dello spirito precede la caduta.
***
<h4>Proverbs: 16.19</h4><br>Meglio esser umile di spirito coi miseri, che spartir la preda coi superbi.
***
<h4>Proverbs: 16.20</h4><br>Chi presta attenzione alla Parola se ne troverà bene, e beato colui che confida nell’Eterno!
***
<h4>Proverbs: 16.21</h4><br>Il savio di cuore è chiamato intelligente, e la dolcezza delle labbra aumenta il sapere.
***
<h4>Proverbs: 16.22</h4><br>Il senno, per chi lo possiede, è fonte di vita, ma la stoltezza è il castigo degli stolti.
***
<h4>Proverbs: 16.23</h4><br>Il cuore del savio gli rende assennata la bocca, e aumenta il sapere sulle sue labbra.
***
<h4>Proverbs: 16.24</h4><br>Le parole soavi sono un favo di miele: dolcezza all’anima, salute al corpo.
***
<h4>Proverbs: 16.25</h4><br>V’è tal via che all’uomo par diritta, ma finisce col menare alla morte.
***
<h4>Proverbs: 16.26</h4><br>La fame del lavoratore lavora per lui, perché la sua bocca lo stimola.
***
<h4>Proverbs: 16.27</h4><br>L’uomo cattivo va scavando ad altri del male, sulle sue labbra c’è come un fuoco divorante.
***
<h4>Proverbs: 16.28</h4><br>L’uomo perverso semina contese, e il maldicente disunisce gli amici migliori.
***
<h4>Proverbs: 16.29</h4><br>L’uomo violento trascina il compagno, e lo mena per una via non buona.
***
<h4>Proverbs: 16.30</h4><br>Chi chiude gli occhi per macchinar cose perverse, chi si morde le labbra, ha già compiuto il male.
***
<h4>Proverbs: 16.31</h4><br>I capelli bianchi sono una corona d’onore; la si trova sulla via della giustizia.
***
<h4>Proverbs: 16.32</h4><br>Chi è lento all’ira val più del prode guerriero; chi padroneggia sé stesso val più di chi espugna città.
***
<h4>Proverbs: 16.33</h4><br>Si gettan le sorti nel grembo, ma ogni decisione vien dall’Eterno.
***
<h4>Proverbs: 17.1</h4><br>E’ meglio un tozzo di pan secco con la pace, che una casa piena di carni con la discordia.
***
<h4>Proverbs: 17.2</h4><br>Il servo sagace dominerà sul figlio che fa onta, e avrà parte all’eredità insieme coi fratelli.
***
<h4>Proverbs: 17.3</h4><br>La coppella è per l’argento e il fornello per l’oro, ma chi prova i cuori è l’Eterno.
***
<h4>Proverbs: 17.4</h4><br>Il malvagio dà ascolto alle labbra inique, e il bugiardo dà retta alla cattiva lingua.
***
<h4>Proverbs: 17.5</h4><br>Chi beffa il povero oltraggia Colui che l’ha fatto; chi si rallegra dell’altrui sventura non rimarrà impunito.
***
<h4>Proverbs: 17.6</h4><br>I figliuoli de’ figliuoli son la corona de’ vecchi, e i padri son la gloria dei loro figliuoli.
***
<h4>Proverbs: 17.7</h4><br>Un parlar solenne non s’addice all’uomo da nulla; quanto meno s’addicono ad un principe labbra bugiarde!
***
<h4>Proverbs: 17.8</h4><br>Il regalo è una pietra preziosa agli occhi di chi lo possiede; dovunque si volga, egli riesce.
***
<h4>Proverbs: 17.9</h4><br>Chi copre i falli si procura amore, ma chi sempre vi torna su, disunisce gli amici migliori.
***
<h4>Proverbs: 17.10</h4><br>Un rimprovero fa più impressione all’uomo intelligente, che cento percosse allo stolto.
***
<h4>Proverbs: 17.11</h4><br>Il malvagio non cerca che ribellione, ma un messaggero crudele gli sarà mandato contro.
***
<h4>Proverbs: 17.12</h4><br>Meglio imbattersi in un’orsa derubata dei suoi piccini, che in un insensato nella sua follia.
***
<h4>Proverbs: 17.13</h4><br>Il male non si dipartirà dalla casa di chi rende il male per il bene.
***
<h4>Proverbs: 17.14</h4><br>Cominciare una contesa è dar la stura all’acqua; perciò ritirati prima che la lite s’inasprisca.
***
<h4>Proverbs: 17.15</h4><br>Chi assolve il reo e chi condanna il giusto sono ambedue in abominio all’Eterno.
***
<h4>Proverbs: 17.16</h4><br>A che serve il danaro in mano allo stolto? ad acquistar saviezza?… Ma se non ha senno!
***
<h4>Proverbs: 17.17</h4><br>L’amico ama in ogni tempo; è nato per essere un fratello nella distretta.
***
<h4>Proverbs: 17.18</h4><br>L’uomo privo di senno dà la mano e fa sicurtà per altri davanti al suo prossimo.
***
<h4>Proverbs: 17.19</h4><br>Chi ama le liti ama il peccato; chi alza troppo la sua porta, cerca la rovina.
***
<h4>Proverbs: 17.20</h4><br>Chi ha il cuor falso non trova bene, e chi ha la lingua perversa cade nella sciagura.
***
<h4>Proverbs: 17.21</h4><br>Chi genera uno stolto ne avrà cordoglio, e il padre dell’uomo da nulla non avrà gioia.
***
<h4>Proverbs: 17.22</h4><br>Un cuore allegro è un buon rimedio, ma uno spirito abbattuto secca l’ossa.
***
<h4>Proverbs: 17.23</h4><br>L’empio accetta regali di sottomano per pervertire le vie della giustizia.
***
<h4>Proverbs: 17.24</h4><br>La sapienza sta dinanzi a chi ha intelligenza, ma gli occhi dello stolto vagano agli estremi confini della terra.
***
<h4>Proverbs: 17.25</h4><br>Il figliuolo stolto è il cordoglio del padre e l’amarezza di colei che l’ha partorito.
***
<h4>Proverbs: 17.26</h4><br>Non è bene condannare il giusto, foss’anche ad un’ammenda, né colpire i principi per la loro probità.
***
<h4>Proverbs: 17.27</h4><br>Chi modera le sue parole possiede la scienza, e chi ha lo spirito calmo è un uomo prudente.
***
<h4>Proverbs: 17.28</h4><br>Anche lo stolto, quando tace, passa per savio; chi tien chiuse le labbra è uomo intelligente.
***
<h4>Proverbs: 18.1</h4><br>Chi si separa dagli altri cerca la propria soddisfazione e s’arrabbia contro tutto ciò ch’è profittevole.
***
<h4>Proverbs: 18.2</h4><br>Lo stolto prende piacere, non nella prudenza, ma soltanto nel manifestare ciò che ha nel cuore.
***
<h4>Proverbs: 18.3</h4><br>Quando viene l’empio, viene anche lo sprezzo; e, con la vergogna, viene l’obbrobrio.
***
<h4>Proverbs: 18.4</h4><br>Le parole della bocca d’un uomo sono acque profonde; la fonte di sapienza è un rivo che scorre perenne.
***
<h4>Proverbs: 18.5</h4><br>Non è bene aver per l’empio de’ riguardi personali, per far torto al giusto nel giudizio.
***
<h4>Proverbs: 18.6</h4><br>Le labbra dello stolto menano alle liti, e la sua bocca chiama le percosse.
***
<h4>Proverbs: 18.7</h4><br>La bocca dello stolto è la sua rovina, e le sue labbra sono un laccio per l’anima sua.
***
<h4>Proverbs: 18.8</h4><br>Le parole del maldicente son come ghiottonerie, e penetrano fino nell’intimo delle viscere.
***
<h4>Proverbs: 18.9</h4><br>Anche colui ch’è infingardo nel suo lavoro è fratello del dissipatore.
***
<h4>Proverbs: 18.10</h4><br>Il nome dell’Eterno è una forte torre; il giusto vi corre, e vi trova un alto rifugio.
***
<h4>Proverbs: 18.11</h4><br>I beni del ricco son la sua città forte; son come un’alta muraglia… nella sua immaginazione.
***
<h4>Proverbs: 18.12</h4><br>Prima della rovina, il cuor dell’uomo s’innalza, ma l’umiltà precede la gloria.
***
<h4>Proverbs: 18.13</h4><br>Chi risponde prima d’aver ascoltato, mostra la sua follia, e rimane confuso.
***
<h4>Proverbs: 18.14</h4><br>Lo spirito dell’uomo lo sostiene quand’egli è infermo; ma lo spirito abbattuto chi lo solleverà?
***
<h4>Proverbs: 18.15</h4><br>Il cuore dell’uomo intelligente acquista la scienza, e l’orecchio dei savi la cerca.
***
<h4>Proverbs: 18.16</h4><br>I regali che uno fa gli apron la strada e gli dànno adito ai grandi.
***
<h4>Proverbs: 18.17</h4><br>Il primo a perorare la propria causa par che abbia ragione; ma vien l’altra parte, e scruta quello a fondo.
***
<h4>Proverbs: 18.18</h4><br>La sorte fa cessare le liti e decide fra i grandi.
***
<h4>Proverbs: 18.19</h4><br>Un fratello offeso è più inespugnabile d’una città forte; e le liti tra fratelli son come le sbarre d’un castello.
***
<h4>Proverbs: 18.20</h4><br>Col frutto della sua bocca l’uomo sazia il corpo; si sazia col provento delle sue labbra.
***
<h4>Proverbs: 18.21</h4><br>Morte e vita sono in potere della lingua; chi l’ama ne mangerà i frutti.
***
<h4>Proverbs: 18.22</h4><br>Chi ha trovato moglie ha trovato un bene e ha ottenuto un favore dall’Eterno.
***
<h4>Proverbs: 18.23</h4><br>Il povero parla supplicando, il ricco risponde con durezza.
***
<h4>Proverbs: 18.24</h4><br>Chi ha molti amici li ha per sua disgrazia; ma v’è tale amico, ch’è più affezionato d’un fratello.
***
<h4>Proverbs: 19.1</h4><br>Meglio un povero che cammina nella sua integrità, di colui ch’è perverso di labbra ed anche stolto.
***
<h4>Proverbs: 19.2</h4><br>L’ardore stesso, senza conoscenza, non è cosa buona: e chi cammina in fretta sbaglia strada.
***
<h4>Proverbs: 19.3</h4><br>La stoltezza dell’uomo ne perverte la via, ma il cuor di lui s’irrita contro l’Eterno.
***
<h4>Proverbs: 19.4</h4><br>Le ricchezze procurano gran numero d’amici, ma il povero è abbandonato anche dal suo compagno.
***
<h4>Proverbs: 19.5</h4><br>Il falso testimonio non rimarrà impunito, e chi spaccia menzogne non avrà scampo.
***
<h4>Proverbs: 19.6</h4><br>Molti corteggiano l’uomo generoso, e tutti sono amici dell’uomo munificente.
***
<h4>Proverbs: 19.7</h4><br>Tutti i fratelli del povero l’odiano, quanto più gli amici suoi s’allontaneranno da lui! Ei li sollecita con parole, ma già sono scomparsi.
***
<h4>Proverbs: 19.8</h4><br>Chi acquista senno ama l’anima sua; e chi serba con cura la prudenza troverà del bene.
***
<h4>Proverbs: 19.9</h4><br>Il falso testimonio non rimarrà impunito, e chi spaccia menzogne perirà.
***
<h4>Proverbs: 19.10</h4><br>Vivere in delizie non s’addice allo stolto; quanto meno s’addice allo schiavo dominare sui principi!
***
<h4>Proverbs: 19.11</h4><br>Il senno rende l’uomo lento all’ira, ed egli stima sua gloria il passar sopra le offese.
***
<h4>Proverbs: 19.12</h4><br>L’ira del re è come il ruggito d’un leone, ma il suo favore è come rugiada sull’erba.
***
<h4>Proverbs: 19.13</h4><br>Un figliuolo stolto è una grande sciagura per suo padre, e le risse d’una moglie sono il gocciolar continuo d’un tetto.
***
<h4>Proverbs: 19.14</h4><br>Casa e ricchezze sono un’eredità dei padri, ma una moglie giudiziosa è un dono dell’Eterno.
***
<h4>Proverbs: 19.15</h4><br>La pigrizia fa cadere nel torpore, e l’anima indolente patirà la fame.
***
<h4>Proverbs: 19.16</h4><br>Chi osserva il comandamento ha cura dell’anima sua, ma chi non si dà pensiero della propria condotta morrà.
***
<h4>Proverbs: 19.17</h4><br>Chi ha pietà del povero presta all’Eterno, che gli contraccambierà l’opera buona.
***
<h4>Proverbs: 19.18</h4><br>Castiga il tuo figliuolo, mentre c’è ancora speranza, ma non ti lasciar andare sino a farlo morire.
***
<h4>Proverbs: 19.19</h4><br>L’uomo dalla collera violenta dev’esser punito; ché, se lo scampi, dovrai tornare daccapo.
***
<h4>Proverbs: 19.20</h4><br>Ascolta il consiglio e ricevi l’istruzione, affinché tu diventi savio per il resto della vita.
***
<h4>Proverbs: 19.21</h4><br>Ci sono molti disegni nel cuor dell’uomo, ma il piano dell’Eterno è quello che sussiste.
***
<h4>Proverbs: 19.22</h4><br>Ciò che rende caro l’uomo è la bontà, e un povero val più d’un bugiardo.
***
<h4>Proverbs: 19.23</h4><br>Il timor dell’Eterno mena alla vita; chi l’ha si sazia, e passa la notte non visitato da alcun male.
***
<h4>Proverbs: 19.24</h4><br>Il pigro tuffa la mano nel piatto, e non fa neppur tanto da portarla alla bocca.
***
<h4>Proverbs: 19.25</h4><br>Percuoti il beffardo, e il semplice si farà accorto; riprendi l’intelligente, e imparerà la scienza.
***
<h4>Proverbs: 19.26</h4><br>Il figlio che fa vergogna e disonore, rovina suo padre e scaccia sua madre.
***
<h4>Proverbs: 19.27</h4><br>Cessa, figliuol mio, d’ascoltar l’istruzione, se ti vuoi allontanare dalle parole della scienza.
***
<h4>Proverbs: 19.28</h4><br>Il testimonio iniquo si burla della giustizia, e la bocca degli empi trangugia l’iniquità.
***
<h4>Proverbs: 19.29</h4><br>I giudici son preparati per i beffardi e le percosse per il dosso degli stolti.
***
<h4>Proverbs: 20.1</h4><br>Il vino è schernitore, la bevanda alcoolica è turbolenta, e chiunque se ne lascia sopraffare non è savio.
***
<h4>Proverbs: 20.2</h4><br>Il terrore che incute il re è come il ruggito d’un leone; chi lo irrita pecca contro la propria vita.
***
<h4>Proverbs: 20.3</h4><br>E’ una gloria per l’uomo l’astenersi dalle contese, ma chiunque è insensato mostra i denti.
***
<h4>Proverbs: 20.4</h4><br>Il pigro non ara a causa del freddo; alla raccolta verrà a cercare, ma non ci sarà nulla.
***
<h4>Proverbs: 20.5</h4><br>I disegni nel cuor dell’uomo sono acque profonde, ma l’uomo intelligente saprà attingervi.
***
<h4>Proverbs: 20.6</h4><br>Molta gente vanta la propria bontà; ma un uomo fedele chi lo troverà?
***
<h4>Proverbs: 20.7</h4><br>I figliuoli del giusto, che cammina nella sua integrità, saranno beati dopo di lui.
***
<h4>Proverbs: 20.8</h4><br>Il re, assiso sul trono dove rende giustizia, dissipa col suo sguardo ogni male.
***
<h4>Proverbs: 20.9</h4><br>Chi può dire: "Ho nettato il mio cuore, sono puro dal mio peccato?"
***
<h4>Proverbs: 20.10</h4><br>Doppio peso e doppia misura sono ambedue in abominio all’Eterno.
***
<h4>Proverbs: 20.11</h4><br>Anche il fanciullo dà a conoscere con i suoi atti se la sua condotta sarà pura e retta.
***
<h4>Proverbs: 20.12</h4><br>L’orecchio che ascolta e l’occhio che vede, li ha fatti ambedue l’Eterno.
***
<h4>Proverbs: 20.13</h4><br>Non amare il sonno, che tu non abbia a impoverire; tieni aperti gli occhi, e avrai pane da saziarti.
***
<h4>Proverbs: 20.14</h4><br>"Cattivo! cattivo!" dice il compratore; ma, andandosene, si vanta dell’acquisto.
***
<h4>Proverbs: 20.15</h4><br>C’è dell’oro e abbondanza di perle, ma le labbra ricche di scienza son cosa più preziosa.
***
<h4>Proverbs: 20.16</h4><br>Prendigli il vestito, giacché ha fatta cauzione per altri; fatti dare dei pegni, poiché s’è reso garante di stranieri.
***
<h4>Proverbs: 20.17</h4><br>Il pane frodato è dolce all’uomo; ma, dopo, avrà la bocca piena di ghiaia.
***
<h4>Proverbs: 20.18</h4><br>I disegni son resi stabili dal consiglio; fa’ dunque la guerra con una savia direzione.
***
<h4>Proverbs: 20.19</h4><br>Chi va sparlando palesa i segreti; perciò non t’immischiare con chi apre troppo le labbra.
***
<h4>Proverbs: 20.20</h4><br>Chi maledice suo padre e sua madre, la sua lucerna si spegnerà nelle tenebre più fitte.
***
<h4>Proverbs: 20.21</h4><br>L’eredità acquistata troppo presto da principio, alla fine non sarà benedetta.
***
<h4>Proverbs: 20.22</h4><br>Non dire: "Renderò il male"; spera nell’Eterno, ed egli ti salverà.
***
<h4>Proverbs: 20.23</h4><br>Il peso doppio è in abominio all’Eterno, e la bilancia falsa non è cosa buona.
***
<h4>Proverbs: 20.24</h4><br>I passi dell’uomo li dirige l’Eterno; come può quindi l’uomo capir la propria via?
***
<h4>Proverbs: 20.25</h4><br>E’ pericoloso per l’uomo prender leggermente un impegno sacro, e non riflettere che dopo aver fatto un voto.
***
<h4>Proverbs: 20.26</h4><br>Il re savio passa gli empi al vaglio, dopo aver fatto passare la ruota su loro.
***
<h4>Proverbs: 20.27</h4><br>Lo spirito dell’uomo è una lucerna dell’Eterno che scruta tutti i recessi del cuore.
***
<h4>Proverbs: 20.28</h4><br>La bontà e la fedeltà custodiscono il re; e con la bontà egli rende stabile il suo trono.
***
<h4>Proverbs: 20.29</h4><br>La gloria dei giovani sta nella loro forza, e la bellezza dei vecchi, nella loro canizie.
***
<h4>Proverbs: 20.30</h4><br>Le battiture che piagano guariscono il male; e così le percosse che vanno al fondo delle viscere.
***
<h4>Proverbs: 21.1</h4><br>Il cuore del re, nella mano dell’Eterno, è come un corso d’acqua; egli lo volge dovunque gli piace.
***
<h4>Proverbs: 21.2</h4><br>Tutte le vie dell’uomo gli paion diritte, ma l’Eterno pesa i cuori.
***
<h4>Proverbs: 21.3</h4><br>Praticare la giustizia e l’equità è cosa che l’Eterno preferisce ai sacrifizi.
***
<h4>Proverbs: 21.4</h4><br>Gli occhi alteri e il cuor gonfio, lucerna degli empi, sono peccato.
***
<h4>Proverbs: 21.5</h4><br>I disegni dell’uomo diligente menano sicuramente all’abbondanza, ma chi troppo s’affretta non fa che cader nella miseria.
***
<h4>Proverbs: 21.6</h4><br>I tesori acquistati con lingua bugiarda sono un soffio fugace di gente che cerca la morte.
***
<h4>Proverbs: 21.7</h4><br>La violenza degli empi li porta via, perché rifiutano di praticare l’equità.
***
<h4>Proverbs: 21.8</h4><br>La via del colpevole è tortuosa, ma l’innocente opera con rettitudine.
***
<h4>Proverbs: 21.9</h4><br>Meglio abitare sul canto d’un tetto, che una gran casa con una moglie rissosa.
***
<h4>Proverbs: 21.10</h4><br>L’anima dell’empio desidera il male; il suo amico stesso non trova pietà agli occhi di lui.
***
<h4>Proverbs: 21.11</h4><br>Quando il beffardo è punito, il semplice diventa savio; e quando s’istruisce il savio, egli acquista scienza.
***
<h4>Proverbs: 21.12</h4><br>Il Giusto tien d’occhio la casa dell’empio, e precipita gli empi nelle sciagure.
***
<h4>Proverbs: 21.13</h4><br>Chi chiude l’orecchio al grido del povero, griderà anch’egli, e non gli sarà risposto.
***
<h4>Proverbs: 21.14</h4><br>Un dono fatto in segreto placa la collera, e un regalo dato di sottomano, l’ira violenta.
***
<h4>Proverbs: 21.15</h4><br>Far ciò ch’è retto è una gioia per il giusto, ma è una rovina per gli artefici d’iniquità.
***
<h4>Proverbs: 21.16</h4><br>L’uomo che erra lungi dalle vie del buon senso, riposerà nell’assemblea dei trapassati.
***
<h4>Proverbs: 21.17</h4><br>Chi ama godere sarà bisognoso, chi ama il vino e l’olio non arricchirà.
***
<h4>Proverbs: 21.18</h4><br>L’empio serve di riscatto al giusto; e il perfido, agli uomini retti.
***
<h4>Proverbs: 21.19</h4><br>Meglio abitare in un deserto, che con una donna rissosa e stizzosa.
***
<h4>Proverbs: 21.20</h4><br>In casa del savio c’è dei tesori preziosi e dell’olio, ma l’uomo stolto dà fondo a tutto.
***
<h4>Proverbs: 21.21</h4><br>Chi ricerca la giustizia e la bontà troverà vita, giustizia e gloria.
***
<h4>Proverbs: 21.22</h4><br>Il savio dà la scalata alla città dei forti, e abbatte il baluardo in cui essa confidava.
***
<h4>Proverbs: 21.23</h4><br>Chi custodisce la sua bocca e la sua lingua preserva l’anima sua dalle distrette.
***
<h4>Proverbs: 21.24</h4><br>Il nome del superbo insolente è: beffardo; egli fa ogni cosa con furore di superbia.
***
<h4>Proverbs: 21.25</h4><br>I desideri del pigro l’uccidono perché le sue mani rifiutano di lavorare.
***
<h4>Proverbs: 21.26</h4><br>C’è chi da mane a sera brama avidamente, ma il giusto dona senza mai rifiutare.
***
<h4>Proverbs: 21.27</h4><br>Il sacrifizio dell’empio è cosa abominevole; quanto più se l’offre con intento malvagio!
***
<h4>Proverbs: 21.28</h4><br>Il testimonio bugiardo perirà, ma l’uomo che ascolta potrà sempre parlare.
***
<h4>Proverbs: 21.29</h4><br>L’empio fa la faccia tosta, ma l’uomo retto rende ferma la sua condotta.
***
<h4>Proverbs: 21.30</h4><br>Non c’è sapienza, non intelligenza, non consiglio che valga contro l’Eterno.
***
<h4>Proverbs: 21.31</h4><br>Il cavallo è pronto per il dì della battaglia, ma la vittoria appartiene all’Eterno.
***
<h4>Proverbs: 22.1</h4><br>La buona riputazione è da preferirsi alle molte ricchezze; e la stima, all’argento e all’oro.
***
<h4>Proverbs: 22.2</h4><br>Il ricco e il povero s’incontrano; l’Eterno li ha fatti tutti e due.
***
<h4>Proverbs: 22.3</h4><br>L’uomo accorto vede venire il male, e si nasconde; ma i semplici tirano innanzi, e ne portan la pena.
***
<h4>Proverbs: 22.4</h4><br>Il frutto dell’umiltà e del timor dell’Eterno è ricchezza e gloria e vita.
***
<h4>Proverbs: 22.5</h4><br>Spine e lacci sono sulla via del perverso; chi ha cura dell’anima sua se ne tien lontano.
***
<h4>Proverbs: 22.6</h4><br>Inculca al fanciullo la condotta che deve tenere; anche quando sarà vecchio non se e dipartirà.
***
<h4>Proverbs: 22.7</h4><br>Il ricco signoreggia sui poveri, e chi prende in prestito è schiavo di chi presta.
***
<h4>Proverbs: 22.8</h4><br>Chi semina iniquità miete sciagura, e la verga della sua collera è infranta.
***
<h4>Proverbs: 22.9</h4><br>L’uomo dallo sguardo benevolo sarà benedetto, perché dà del suo pane al povero.
***
<h4>Proverbs: 22.10</h4><br>Caccia via il beffardo, se n’andranno le contese, e cesseran le liti e gli oltraggi.
***
<h4>Proverbs: 22.11</h4><br>Chi ama la purità del cuore e ha la grazia sulle labbra, ha il re per amico.
***
<h4>Proverbs: 22.12</h4><br>Gli occhi dell’Eterno proteggono la scienza, ma egli rende vane le parole del perfido.
***
<h4>Proverbs: 22.13</h4><br>Il pigro dice: "Là fuori c’è un leone; sarò ucciso per la strada".
***
<h4>Proverbs: 22.14</h4><br>La bocca delle donne corrotte è una fossa profonda; colui ch’è in ira all’Eterno, vi cadrà dentro.
***
<h4>Proverbs: 22.15</h4><br>La follia è legata al cuore del fanciullo, ma la verga della correzione l’allontanerà da lui.
***
<h4>Proverbs: 22.16</h4><br>Chi opprime il povero, l’arricchisce; chi dona al ricco, non fa che impoverirlo.
***
<h4>Proverbs: 22.17</h4><br>Porgi l’orecchio e ascolta le parole dei Savi ed applica il cuore alla mia scienza.
***
<h4>Proverbs: 22.18</h4><br>Ti sarà dolce custodirle in petto, e averle tutte pronte sulle tue labbra.
***
<h4>Proverbs: 22.19</h4><br>Ho voluto istruirti oggi, sì, proprio te, perché la tua fiducia sia posta nell’Eterno.
***
<h4>Proverbs: 22.20</h4><br>Non ho io già da tempo scritto per te consigli e insegnamenti
***
<h4>Proverbs: 22.21</h4><br>per farti conoscere cose certe, parole vere, onde tu possa risponder parole vere a chi t’interroga?
***
<h4>Proverbs: 22.22</h4><br>Non derubare il povero perch’è povero, e non opprimere il misero alla porta;
***
<h4>Proverbs: 22.23</h4><br>ché l’Eterno difenderà la loro causa, e spoglierà della vita chi avrà spogliato loro.
***
<h4>Proverbs: 22.24</h4><br>Non fare amicizia con l’uomo iracondo e non andare con l’uomo violento,
***
<h4>Proverbs: 22.25</h4><br>che tu non abbia ad imparare le sue vie e ad esporre a un’insidia l’anima tua.
***
<h4>Proverbs: 22.26</h4><br>Non esser di quelli che dan la mano, che fanno sicurtà per debiti.
***
<h4>Proverbs: 22.27</h4><br>Se non hai di che pagare, perché esporti a farti portar via il letto?
***
<h4>Proverbs: 22.28</h4><br>Non spostare il termine antico, che fu messo dai tuoi padri.
***
<h4>Proverbs: 22.29</h4><br>Hai tu veduto un uomo spedito nelle sue faccende? Egli starà al servizio dei re; non starà al servizio della gente oscura.
***
<h4>Proverbs: 23.1</h4><br>Quando ti siedi a mensa con un principe, rifletti bene a chi ti sta dinanzi;
***
<h4>Proverbs: 23.2</h4><br>e mettiti un coltello alla gola, se tu sei ingordo.
***
<h4>Proverbs: 23.3</h4><br>Non bramare i suoi bocconi delicati; sono un cibo ingannatore.
***
<h4>Proverbs: 23.4</h4><br>Non t’affannare per diventar ricco, smetti dall’applicarvi la tua intelligenza.
***
<h4>Proverbs: 23.5</h4><br>Vuoi tu fissar lo sguardo su ciò che scompare? Giacché la ricchezza si fa dell’ali, come l’aquila che vola verso il cielo.
***
<h4>Proverbs: 23.6</h4><br>Non mangiare il pane di chi ha l’occhio maligno e non bramare i suoi cibi delicati;
***
<h4>Proverbs: 23.7</h4><br>poiché, nell’intimo suo, egli è calcolatore: "Mangia e bevi!" ti dirà; ma il cuor suo non è con te.
***
<h4>Proverbs: 23.8</h4><br>Vomiterai il boccone che avrai mangiato, e avrai perduto le tue belle parole.
***
<h4>Proverbs: 23.9</h4><br>Non rivolger la parola allo stolto, perché sprezzerà il senno de’ tuoi discorsi.
***
<h4>Proverbs: 23.10</h4><br>Non spostare il termine antico, e non entrare nei campi degli orfani;
***
<h4>Proverbs: 23.11</h4><br>ché il Vindice loro è potente; egli difenderà la causa loro contro di te.
***
<h4>Proverbs: 23.12</h4><br>Applica il tuo cuore all’istruzione, e gli orecchi alle parole della scienza.
***
<h4>Proverbs: 23.13</h4><br>Non risparmiare la correzione al fanciullo; se lo batti con la verga, non ne morrà;
***
<h4>Proverbs: 23.14</h4><br>lo batterai con la verga, ma libererai l’anima sua dal soggiorno de’ morti.
***
<h4>Proverbs: 23.15</h4><br>Figliuol mio, se il tuo cuore e savio, anche il mio cuore si rallegrerà;
***
<h4>Proverbs: 23.16</h4><br>le viscere mie esulteranno quando le tue labbra diranno cose rette.
***
<h4>Proverbs: 23.17</h4><br>Il tuo cuore non porti invidia ai peccatori, ma perseveri sempre nel timor dell’Eterno;
***
<h4>Proverbs: 23.18</h4><br>poiché c’è un avvenire, e la tua speranza non sarà frustrata.
***
<h4>Proverbs: 23.19</h4><br>Ascolta, figliuol mio, sii savio, e dirigi il cuore per la diritta via.
***
<h4>Proverbs: 23.20</h4><br>Non esser di quelli che son bevitori di vino, che son ghiotti mangiatori di carne;
***
<h4>Proverbs: 23.21</h4><br>ché il beone ed il ghiotto impoveriranno e i dormiglioni n’andran vestiti di cenci.
***
<h4>Proverbs: 23.22</h4><br>Da’ retta a tuo padre che t’ha generato, e non disprezzar tua madre quando sarà vecchia.
***
<h4>Proverbs: 23.23</h4><br>Acquista verità e non la vendere, acquista sapienza, istruzione e intelligenza.
***
<h4>Proverbs: 23.24</h4><br>Il padre del giusto esulta grandemente; chi ha generato un savio, ne avrà gioia.
***
<h4>Proverbs: 23.25</h4><br>Possan tuo padre e tua madre rallegrarsi, e possa gioire colei che t’ha partorito!
***
<h4>Proverbs: 23.26</h4><br>Figliuol mio, dammi il tuo cuore, e gli occhi tuoi prendano piacere nelle mie vie;
***
<h4>Proverbs: 23.27</h4><br>perché la meretrice è una fossa profonda, e la straniera, un pozzo stretto.
***
<h4>Proverbs: 23.28</h4><br>Anch’essa sta in agguato come un ladro, e accresce fra gli uomini il numero de’ traditori.
***
<h4>Proverbs: 23.29</h4><br>Per chi sono gli "ahi"? per chi gli "ahimè"? per chi le liti? per chi i lamenti? per chi le ferite senza ragione? per chi gli occhi rossi?
***
<h4>Proverbs: 23.30</h4><br>Per chi s’indugia a lungo presso il vino, per quei che vanno a gustare il vin drogato.
***
<h4>Proverbs: 23.31</h4><br>Non guardare il vino quando rosseggia, quando scintilla nel calice e va giù così facilmente!
***
<h4>Proverbs: 23.32</h4><br>Alla fine, esso morde come un serpente e punge come un basilisco.
***
<h4>Proverbs: 23.33</h4><br>I tuoi occhi vedranno cose strane, il tuo cuore farà dei discorsi pazzi.
***
<h4>Proverbs: 23.34</h4><br>Sarai come chi giace in mezzo al mare, come chi giace in cima a un albero di nave.
***
<h4>Proverbs: 23.35</h4><br>Dirai: "M’hanno picchiato… e non m’han fatto male; m’hanno percosso… e non me ne sono accorto; quando mi sveglierò?… tornerò a cercarne ancora!"
***
<h4>Proverbs: 24.1</h4><br>Non portare invidia ai malvagi, e non desiderare di star con loro,
***
<h4>Proverbs: 24.2</h4><br>perché il loro cuore medita rapine, e le loro labbra parlan di nuocere.
***
<h4>Proverbs: 24.3</h4><br>La casa si edifica con la sapienza, e si rende stabile con la prudenza;
***
<h4>Proverbs: 24.4</h4><br>mediante la scienza, se ne riempiono le stanze d’ogni specie di beni preziosi e gradevoli.
***
<h4>Proverbs: 24.5</h4><br>L’uomo savio è pien di forza, e chi ha conoscimento accresce la sua potenza;
***
<h4>Proverbs: 24.6</h4><br>infatti, con savie direzioni potrai condur bene la guerra, e la vittoria sta nel gran numero de’ consiglieri.
***
<h4>Proverbs: 24.7</h4><br>La sapienza è troppo in alto per lo stolto; egli non apre mai la bocca alla porta di città.
***
<h4>Proverbs: 24.8</h4><br>Chi pensa a mal fare sarà chiamato esperto in malizia.
***
<h4>Proverbs: 24.9</h4><br>I disegni dello stolto sono peccato, e il beffardo è l’abominio degli uomini.
***
<h4>Proverbs: 24.10</h4><br>Se ti perdi d’animo nel giorno dell’avversità, la tua forza è poca.
***
<h4>Proverbs: 24.11</h4><br>Libera quelli che son condotti a morte, e salva quei che, vacillando, vanno al supplizio.
***
<h4>Proverbs: 24.12</h4><br>Se dici: "Ma noi non ne sapevamo nulla!…" Colui che pesa i cuori, non lo vede egli? Colui che veglia sull’anima tua non lo sa forse? E non renderà egli a ciascuno secondo le opere sue?
***
<h4>Proverbs: 24.13</h4><br>Figliuol mio, mangia del miele perché è buono; un favo di miele sarà dolce al tuo palato.
***
<h4>Proverbs: 24.14</h4><br>Così conosci la sapienza per il bene dell’anima tua! Se la trovi, c’è un avvenire, e la speranza tua non sarà frustrata.
***
<h4>Proverbs: 24.15</h4><br>O empio, non tendere insidie alla dimora del giusto! non devastare il luogo ove riposa!
***
<h4>Proverbs: 24.16</h4><br>ché il giusto cade sette volte e si rialza, ma gli empi son travolti dalla sventura.
***
<h4>Proverbs: 24.17</h4><br>Quando il tuo nemico cade, non ti rallegrare; quand’è rovesciato, il cuor tuo non ne gioisca,
***
<h4>Proverbs: 24.18</h4><br>che l’Eterno nol vegga e gli dispiaccia e non storni l’ira sua da lui.
***
<h4>Proverbs: 24.19</h4><br>Non t’irritare a motivo di chi fa il male, e non portare invidia agli empi;
***
<h4>Proverbs: 24.20</h4><br>perché non c’è avvenire per il malvagio; la lucerna degli empi sarà spenta.
***
<h4>Proverbs: 24.21</h4><br>Figliuol mio, temi l’Eterno e il re, e non far lega cogli amatori di novità;
***
<h4>Proverbs: 24.22</h4><br>la loro calamità sopraggiungerà improvvisa, e chi sa la triste fine dei loro anni?
***
<h4>Proverbs: 24.23</h4><br>Anche queste sono massime dei Savi. Non è bene, in giudizio, aver de’ riguardi personali.
***
<h4>Proverbs: 24.24</h4><br>Chi dice all’empio: "Tu sei giusto", i popoli lo malediranno, lo esecreranno le nazioni.
***
<h4>Proverbs: 24.25</h4><br>Ma quelli che sanno punire se ne troveranno bene, e su loro scenderanno benedizione e prosperità.
***
<h4>Proverbs: 24.26</h4><br>Dà un bacio sulle labbra chi dà una risposta giusta.
***
<h4>Proverbs: 24.27</h4><br>Metti in buon ordine gli affari tuoi di fuori, metti in assetto i tuoi campi, poi ti fabbricherai la casa.
***
<h4>Proverbs: 24.28</h4><br>Non testimoniare, senza motivo, contro il tuo prossimo; vorresti tu farti ingannatore con le tue parole?
***
<h4>Proverbs: 24.29</h4><br>Non dire: "Come ha fatto a me così farò a lui; renderò a costui secondo l’opera sua".
***
<h4>Proverbs: 24.30</h4><br>Passai presso il campo del pigro e presso la vigna dell’uomo privo di senno;
***
<h4>Proverbs: 24.31</h4><br>ed ecco le spine vi crescean da per tutto, i rovi ne coprivano il suolo, e il muro di cinta era in rovina.
***
<h4>Proverbs: 24.32</h4><br>Considerai la cosa, e mi posi a riflettere; e da quel che vidi trassi una lezione:
***
<h4>Proverbs: 24.33</h4><br>Dormire un po’, sonnecchiare un po’, incrociare un po’ le mani per riposare…
***
<h4>Proverbs: 24.34</h4><br>e la tua povertà verrà come un ladro, e la tua indigenza, come un uomo armato.
***
<h4>Proverbs: 25.1</h4><br>Ecco altri proverbi di Salomone, raccolti dalla gente di Ezechia, re di Giuda.
***
<h4>Proverbs: 25.2</h4><br>E’ gloria di Dio nascondere le cose; ma la gloria dei re sta nell’investigarle.
***
<h4>Proverbs: 25.3</h4><br>L’altezza del cielo, la profondità della terra e il cuore dei re non si possono investigare.
***
<h4>Proverbs: 25.4</h4><br>Togli dall’argento le scorie, e ne uscirà un vaso per l’artefice;
***
<h4>Proverbs: 25.5</h4><br>togli l’empio dalla presenza del re, e il suo trono sarà reso stabile dalla giustizia.
***
<h4>Proverbs: 25.6</h4><br>Non fare il vanaglorioso in presenza del re, e non ti porre nel luogo dei grandi;
***
<h4>Proverbs: 25.7</h4><br>poiché è meglio ti sia detto: "Sali qui", anziché essere abbassato davanti al principe che gli occhi tuoi hanno veduto.
***
<h4>Proverbs: 25.8</h4><br>Non t’affrettare a intentar processi, che alla fine tu non sappia che fare, quando il tuo prossimo t’avrà svergognato.
***
<h4>Proverbs: 25.9</h4><br>Difendi la tua causa contro il tuo prossimo, ma non rivelare il segreto d’un altro,
***
<h4>Proverbs: 25.10</h4><br>onde chi t’ode non t’abbia a vituperare, e la tua infamia non si cancelli più.
***
<h4>Proverbs: 25.11</h4><br>Le parole dette a tempo son come pomi d’oro in vasi d’argento cesellato.
***
<h4>Proverbs: 25.12</h4><br>Per un orecchio docile, chi riprende con saviezza è un anello d’oro, un ornamento d’oro fino.
***
<h4>Proverbs: 25.13</h4><br>Il messaggero fedele, per quelli che lo mandano, è come il fresco della neve al tempo della mèsse; esso ristora l’anima del suo padrone.
***
<h4>Proverbs: 25.14</h4><br>Nuvole e vento, ma punta pioggia; ecco l’uomo che si vanta falsamente della sua liberalità.
***
<h4>Proverbs: 25.15</h4><br>Con la pazienza si piega un principe, e la lingua dolce spezza dell’ossa.
***
<h4>Proverbs: 25.16</h4><br>Se trovi del miele, mangiane quanto ti basta; che, satollandotene, tu non abbia poi a vomitarlo.
***
<h4>Proverbs: 25.17</h4><br>Metti di rado il piede in casa del prossimo, ond’egli, stufandosi di te, non abbia ad odiarti.
***
<h4>Proverbs: 25.18</h4><br>L’uomo che attesta il falso contro il suo prossimo, è un martello, una spada, una freccia acuta.
***
<h4>Proverbs: 25.19</h4><br>La fiducia in un perfido, nel dì della distretta, è un dente rotto, un piede slogato.
***
<h4>Proverbs: 25.20</h4><br>Cantar delle canzoni a un cuor dolente è come togliersi l’abito in giorno di freddo, e mettere aceto sul nitro.
***
<h4>Proverbs: 25.21</h4><br>Se il tuo nemico ha fame, dagli del pane da mangiare: se ha sete, dagli dell’acqua da bere;
***
<h4>Proverbs: 25.22</h4><br>ché, così, raunerai dei carboni accesi sul suo capo, e l’Eterno ti ricompenserà.
***
<h4>Proverbs: 25.23</h4><br>Il vento del nord porta la pioggia, e la lingua che sparla di nascosto fa oscurare il viso.
***
<h4>Proverbs: 25.24</h4><br>Meglio abitare sul canto d’un tetto, che in una gran casa con una moglie rissosa.
***
<h4>Proverbs: 25.25</h4><br>Una buona notizia da paese lontano è come acqua fresca a persona stanca ed assetata.
***
<h4>Proverbs: 25.26</h4><br>Il giusto che vacilla davanti all’empio, è come una fontana torbida e una sorgente inquinata.
***
<h4>Proverbs: 25.27</h4><br>Mangiar troppo miele non è bene ma scrutare cose difficili è un onore.
***
<h4>Proverbs: 25.28</h4><br>L’uomo che non si sa padroneggiare, è una città smantellata, priva di mura.
***
<h4>Proverbs: 26.1</h4><br>Come la neve non conviene all’estate, né la pioggia al tempo della mèsse, così non conviene la gloria allo stolto.
***
<h4>Proverbs: 26.2</h4><br>Come il passero vaga qua e là e la rondine vola, così la maledizione senza motivo, non raggiunge l’effetto.
***
<h4>Proverbs: 26.3</h4><br>La frusta per il cavallo, la briglia per l’asino, e il bastone per il dosso degli stolti.
***
<h4>Proverbs: 26.4</h4><br>Non rispondere allo stolto secondo la sua follia, che tu non gli abbia a somigliare.
***
<h4>Proverbs: 26.5</h4><br>Rispondi allo stolto secondo la sua follia, perché non abbia a credersi savio.
***
<h4>Proverbs: 26.6</h4><br>Chi affida messaggi a uno stolto si taglia i piedi e s’abbevera di pene.
***
<h4>Proverbs: 26.7</h4><br>Come le gambe dello zoppo son senza forza, così è una massima in bocca degli stolti.
***
<h4>Proverbs: 26.8</h4><br>Chi onora uno stolto fa come chi getta una gemma in un mucchio di sassi.
***
<h4>Proverbs: 26.9</h4><br>Una massima in bocca agli stolti è come un ramo spinoso in mano a un ubriaco.
***
<h4>Proverbs: 26.10</h4><br>Chi impiega lo stolto e il primo che capita, è come un arciere che ferisce tutti.
***
<h4>Proverbs: 26.11</h4><br>Lo stolto che ricade nella sua follia, è come il cane che torna al suo vomito.
***
<h4>Proverbs: 26.12</h4><br>Hai tu visto un uomo che si crede savio? C’è più da sperare da uno stolto che da lui.
***
<h4>Proverbs: 26.13</h4><br>Il pigro dice: "C’è un leone nella strada, c’è un leone per le vie!"
***
<h4>Proverbs: 26.14</h4><br>Come la porta si volge sui cardini così il pigro sul suo letto.
***
<h4>Proverbs: 26.15</h4><br>Il pigro tuffa la mano nel piatto; gli par fatica riportarla alla bocca.
***
<h4>Proverbs: 26.16</h4><br>Il pigro si crede più savio di sette uomini che dànno risposte sensate.
***
<h4>Proverbs: 26.17</h4><br>Il passante che si riscalda per una contesa che non lo concerne, è come chi afferra un cane per le orecchie.
***
<h4>Proverbs: 26.18</h4><br>Come un pazzo che avventa tizzoni, frecce e morte,
***
<h4>Proverbs: 26.19</h4><br>così è colui che inganna il prossimo, e dice: "Ho fatto per ridere!"
***
<h4>Proverbs: 26.20</h4><br>Quando mancan le legna, il fuoco si spegne; e quando non c’è maldicente, cessan le contese.
***
<h4>Proverbs: 26.21</h4><br>Come il carbone da la brace, e le legna dànno la fiamma, così l’uomo rissoso accende le liti.
***
<h4>Proverbs: 26.22</h4><br>Le parole del maldicente son come ghiottonerie, e penetrano fino nell’intimo delle viscere.
***
<h4>Proverbs: 26.23</h4><br>Labbra ardenti e un cuor malvagio son come schiuma d’argento spalmata sopra un vaso di terra.
***
<h4>Proverbs: 26.24</h4><br>Chi odia, parla con dissimulazione; ma, dentro, cova la frode.
***
<h4>Proverbs: 26.25</h4><br>Quando parla con voce graziosa, non te ne fidare, perché ha sette abominazioni in cuore.
***
<h4>Proverbs: 26.26</h4><br>L’odio suo si nasconde sotto la finzione, ma la sua malvagità si rivelerà nell’assemblea.
***
<h4>Proverbs: 26.27</h4><br>Chi scava una fossa vi cadrà, e la pietra torna addosso a chi la rotola.
***
<h4>Proverbs: 26.28</h4><br>La lingua bugiarda odia quelli che ha ferito, e la bocca lusinghiera produce rovina.
***
<h4>Proverbs: 27.1</h4><br>Non ti vantare del domani, poiché non sai quel che un giorno possa produrre.
***
<h4>Proverbs: 27.2</h4><br>Altri ti lodi, non la tua bocca; un estraneo, non le tue labbra.
***
<h4>Proverbs: 27.3</h4><br>La pietra è grave e la rena pesante, ma l’irritazione dello stolto pesa più dell’uno e dell’altra.
***
<h4>Proverbs: 27.4</h4><br>L’ira è crudele e la collera impetuosa; ma chi può resistere alla gelosia?
***
<h4>Proverbs: 27.5</h4><br>Meglio riprensione aperta, che amore occulto.
***
<h4>Proverbs: 27.6</h4><br>Fedeli son le ferite di chi ama; frequenti i baci di chi odia.
***
<h4>Proverbs: 27.7</h4><br>Chi è sazio calpesta il favo di miele; ma, per chi ha fame, ogni cosa amara è dolce.
***
<h4>Proverbs: 27.8</h4><br>Come l’uccello che va ramingo lungi dal nido, così è l’uomo che va ramingo lungi da casa.
***
<h4>Proverbs: 27.9</h4><br>L’olio e il profumo rallegrano il cuore; così fa la dolcezza d’un amico coi suoi consigli cordiali.
***
<h4>Proverbs: 27.10</h4><br>Non abbandonare il tuo amico né l’amico di tuo padre, e non andare in casa del tuo fratello nel dì della tua sventura; un vicino dappresso val meglio d’un fratello lontano.
***
<h4>Proverbs: 27.11</h4><br>Figliuol mio, sii savio e rallegrami il cuore, così potrò rispondere a chi mi vitupera.
***
<h4>Proverbs: 27.12</h4><br>L’uomo accorto vede il male e si nasconde, ma gli scempi passan oltre e ne portan la pena.
***
<h4>Proverbs: 27.13</h4><br>Prendigli il vestito giacché ha fatto cauzione per altri; fatti dare dei pegni, poiché s’è reso garante di stranieri.
***
<h4>Proverbs: 27.14</h4><br>Chi benedice il prossimo ad alta voce, di buon mattino, sarà considerato come se lo maledicesse.
***
<h4>Proverbs: 27.15</h4><br>Un gocciolar continuo in giorno di gran pioggia e una donna rissosa son cose che si somigliano.
***
<h4>Proverbs: 27.16</h4><br>Chi la vuol trattenere vuol trattenere il vento, e stringer l’olio nella sua destra.
***
<h4>Proverbs: 27.17</h4><br>Il ferro forbisce il ferro; così un uomo ne forbisce un altro.
***
<h4>Proverbs: 27.18</h4><br>Chi ha cura del fico ne mangerà il frutto; e chi veglia sul suo padrone sarà onorato.
***
<h4>Proverbs: 27.19</h4><br>Come nell’acqua il viso risponde al viso, così il cuor dell’uomo risponde al cuore dell’uomo.
***
<h4>Proverbs: 27.20</h4><br>Il soggiorno dei morti e l’abisso sono insaziabili, e insaziabili son gli occhi degli uomini.
***
<h4>Proverbs: 27.21</h4><br>Il crogiuolo è per l’argento, il forno fusorio per l’oro, e l’uomo è provato dalla bocca di chi lo loda.
***
<h4>Proverbs: 27.22</h4><br>Anche se tu pestassi lo stolto in un mortaio in mezzo al grano col pestello, la sua follia non lo lascerebbe.
***
<h4>Proverbs: 27.23</h4><br>Guarda di conoscer bene lo stato delle tue pecore, abbi gran cura delle tue mandre;
***
<h4>Proverbs: 27.24</h4><br>perché le ricchezze non duran sempre, e neanche una corona dura d’età in età.
***
<h4>Proverbs: 27.25</h4><br>Quando è levato il fieno, subito rispunta la fresca verdura e le erbe dei monti sono raccolte.
***
<h4>Proverbs: 27.26</h4><br>Gli agnelli ti dànno da vestire, i becchi di che comprarti un campo,
***
<h4>Proverbs: 27.27</h4><br>e il latte delle capre basta a nutrir te, a nutrir la tua famiglia e a far vivere le tue serve.
***
<h4>Proverbs: 28.1</h4><br>L’empio fugge senza che alcuno lo perseguiti, ma il giusto se ne sta sicuro come un leone.
***
<h4>Proverbs: 28.2</h4><br>Per i suoi misfatti i capi d’un paese son numerosi, ma, con un uomo intelligente e pratico delle cose, l’ordine dura.
***
<h4>Proverbs: 28.3</h4><br>Un povero che opprime i miseri è come una pioggia che devasta e non dà pane.
***
<h4>Proverbs: 28.4</h4><br>Quelli che abbandonano la legge, lodano gli empi; ma quelli che l’osservano, fan loro la guerra.
***
<h4>Proverbs: 28.5</h4><br>Gli uomini dati al male non comprendono ciò ch’è giusto, ma quelli che cercano l’Eterno comprendono ogni cosa.
***
<h4>Proverbs: 28.6</h4><br>Meglio il povero che cammina nella sua integrità, del perverso che cammina nella doppiezza, ed è ricco.
***
<h4>Proverbs: 28.7</h4><br>Chi osserva la legge è un figliuolo intelligente, ma il compagno dei ghiottoni fa vergogna a suo padre.
***
<h4>Proverbs: 28.8</h4><br>Chi accresce i suoi beni con gl’interessi e l’usura, li aduna per colui che ha pietà dei poveri.
***
<h4>Proverbs: 28.9</h4><br>Se uno volge altrove gli orecchi per non udire la legge, la sua stessa preghiera è un abominio.
***
<h4>Proverbs: 28.10</h4><br>Chi induce i giusti a battere una mala via cadrà egli stesso nella fossa che ha scavata; ma gli uomini integri erediteranno il bene.
***
<h4>Proverbs: 28.11</h4><br>Il ricco si reputa savio, ma il povero ch’è intelligente, lo scruta.
***
<h4>Proverbs: 28.12</h4><br>Quando i giusti trionfano, la gloria è grande; ma, quando gli empi s’innalzano, la gente si nasconde.
***
<h4>Proverbs: 28.13</h4><br>Chi copre le sue trasgressioni non prospererà, ma chi le confessa e le abbandona otterrà misericordia.
***
<h4>Proverbs: 28.14</h4><br>Beato l’uomo ch’è sempre timoroso! ma chi indura il suo cuore cadrà nella sfortuna.
***
<h4>Proverbs: 28.15</h4><br>Un empio che domina un popolo povero, è un leone ruggente, un orso affamato.
***
<h4>Proverbs: 28.16</h4><br>Il principe senza prudenza fa molte estorsioni, ma chi odia il lucro disonesto prolunga i suoi giorni.
***
<h4>Proverbs: 28.17</h4><br>L’uomo su cui pesa un omicidio, fuggirà fino alla fossa; nessuno lo fermi!
***
<h4>Proverbs: 28.18</h4><br>Chi cammina integramente sarà salvato, ma il perverso che batte doppie vie, cadrà a un tratto.
***
<h4>Proverbs: 28.19</h4><br>Chi lavora la sua terra avrà abbondanza di pane; ma chi va dietro ai fannulloni avrà abbondanza di miseria.
***
<h4>Proverbs: 28.20</h4><br>L’uomo fedele sarà colmato di benedizioni, ma chi ha fretta d’arricchire non rimarrà impunito.
***
<h4>Proverbs: 28.21</h4><br>Aver de’ riguardi personali non è bene; per un pezzo di pane l’uomo talvolta diventa trasgressore.
***
<h4>Proverbs: 28.22</h4><br>L’uomo invidioso ha fretta d’arricchire, e non sa che gli piomberà addosso la miseria.
***
<h4>Proverbs: 28.23</h4><br>Chi riprende qualcuno gli sarà alla fine più accetto di chi lo lusinga con le sue parole.
***
<h4>Proverbs: 28.24</h4><br>Chi ruba a suo padre e a sua madre e dice: "Non è un delitto!", è compagno del dissipatore.
***
<h4>Proverbs: 28.25</h4><br>Chi ha l’animo avido fa nascere contese, ma chi confida nell’Eterno sarà saziato.
***
<h4>Proverbs: 28.26</h4><br>Chi confida nel proprio cuore è uno stolto, ma chi cammina saviamente scamperà.
***
<h4>Proverbs: 28.27</h4><br>Chi dona al povero non sarà mai nel bisogno, ma colui che chiude gli occhi, sarà coperto di maledizioni.
***
<h4>Proverbs: 28.28</h4><br>Quando gli empi s’innalzano, la gente si nasconde; ma quando periscono, si moltiplicano i giusti.
***
<h4>Proverbs: 29.1</h4><br>L’uomo che, essendo spesso ripreso, irrigidisce il collo, sarà di subito fiaccato, senza rimedio.
***
<h4>Proverbs: 29.2</h4><br>Quando i giusti son numerosi, il popolo si rallegra: ma quando domina l’empio, il popolo geme.
***
<h4>Proverbs: 29.3</h4><br>L’uomo che ama la sapienza, rallegra suo padre; ma chi frequenta le meretrici dissipa i suoi beni.
***
<h4>Proverbs: 29.4</h4><br>Il re, con la giustizia, rende stabile il paese; ma chi pensa solo a imporre tasse, lo rovina.
***
<h4>Proverbs: 29.5</h4><br>L’uomo che lusinga il prossimo, gli tende una rete davanti ai piedi.
***
<h4>Proverbs: 29.6</h4><br>Nella trasgressione del malvagio v’è un’insidia; ma il giusto canta e si rallegra.
***
<h4>Proverbs: 29.7</h4><br>Il giusto prende conoscenza della causa de’ miseri, ma l’empio non ha intendimento né conoscenza.
***
<h4>Proverbs: 29.8</h4><br>I beffardi soffian nel fuoco delle discordie cittadine, ma i savi calmano le ire.
***
<h4>Proverbs: 29.9</h4><br>Se un savio viene a contesa con uno stolto, quello va in collera e ride, e non c’è da intendersi.
***
<h4>Proverbs: 29.10</h4><br>Gli uomini di sangue odiano chi è integro, ma gli uomini retti ne proteggono la vita.
***
<h4>Proverbs: 29.11</h4><br>Lo stolto dà sfogo a tutta la sua ira, ma il savio rattiene la propria.
***
<h4>Proverbs: 29.12</h4><br>Quando il sovrano dà retta alle parole menzognere, tutti i suoi ministri sono empi.
***
<h4>Proverbs: 29.13</h4><br>Il povero e l’oppressore s’incontrano; l’Eterno illumina gli occhi d’ambedue.
***
<h4>Proverbs: 29.14</h4><br>Il re che fa ragione ai miseri secondo verità, avrà il trono stabilito in perpetuo.
***
<h4>Proverbs: 29.15</h4><br>La verga e la riprensione dànno sapienza; ma il fanciullo lasciato a sé stesso, fa vergogna a sua madre.
***
<h4>Proverbs: 29.16</h4><br>Quando abbondano gli empi, abbondano le trasgressioni; ma i giusti ne vedranno la ruina.
***
<h4>Proverbs: 29.17</h4><br>Correggi il tuo figliuolo; egli ti darà conforto, e procurerà delizie all’anima tua.
***
<h4>Proverbs: 29.18</h4><br>Quando non c’è visioni, il popolo è senza freno; ma beato colui che osserva la legge!
***
<h4>Proverbs: 29.19</h4><br>Uno schiavo non si corregge a parole; anche se comprende, non ubbidisce.
***
<h4>Proverbs: 29.20</h4><br>Hai tu visto un uomo precipitoso nel suo parlare? C’è più da sperare da uno stolto che da lui.
***
<h4>Proverbs: 29.21</h4><br>Se uno alleva delicatamente da fanciullo il suo servo, questo finirà per voler essere figliuolo.
***
<h4>Proverbs: 29.22</h4><br>L’uomo iracondo fa nascere contese, e l’uomo collerico abbonda in trasgressioni.
***
<h4>Proverbs: 29.23</h4><br>L’orgoglio abbassa l’uomo, ma chi è umile di spirito ottiene gloria.
***
<h4>Proverbs: 29.24</h4><br>Chi fa società col ladro odia l’anima sua; egli ode la esecrazione e non dice nulla.
***
<h4>Proverbs: 29.25</h4><br>La paura degli uomini costituisce un laccio, ma chi confida nell’Eterno è al sicuro.
***
<h4>Proverbs: 29.26</h4><br>Molti cercano il favore del principe, ma l’Eterno fa giustizia ad ognuno.
***
<h4>Proverbs: 29.27</h4><br>L’uomo iniquo è un abominio per i giusti, e colui che cammina rettamente è un abominio per gli empi.
***
<h4>Proverbs: 30.1</h4><br>Parole di Agur, figliuolo di Jaké. Sentenze pronunziate da quest’uomo per Itiel, per Itiel ed Ucal.
***
<h4>Proverbs: 30.2</h4><br>Certo, io sono più stupido d’ogni altro, e non ho l’intelligenza d’un uomo.
***
<h4>Proverbs: 30.3</h4><br>Non ho imparato la sapienza, e non ho la conoscenza del Santo.
***
<h4>Proverbs: 30.4</h4><br>Chi è salito in cielo e n’è disceso? Chi ha raccolto il vento nel suo pugno? Chi ha racchiuse l’acque nella sua veste? Chi ha stabilito tutti i confini della terra? Qual è il suo nome e il nome del suo figlio? Lo sai tu?
***
<h4>Proverbs: 30.5</h4><br>Ogni parola di Dio è affinata col fuoco. Egli è uno scudo per chi confida in lui.
***
<h4>Proverbs: 30.6</h4><br>Non aggiunger nulla alle sue parole, ch’egli non t’abbia a riprendere, e tu non sia trovato bugiardo.
***
<h4>Proverbs: 30.7</h4><br>Io t’ho chiesto due cose: non me le rifiutare, prima ch’io muoia:
***
<h4>Proverbs: 30.8</h4><br>allontana da me vanità e parola mendace; non mi dare né povertà né ricchezze, cibami del pane che m’è necessario,
***
<h4>Proverbs: 30.9</h4><br>ond’io, essendo sazio, non giunga a rinnegarti, e a dire: "Chi è l’Eterno?" ovvero, diventato povero, non rubi, e profani il nome del mio Dio.
***
<h4>Proverbs: 30.10</h4><br>Non calunniare il servo presso al suo padrone, ch’ei non ti maledica e tu non abbia a subirne la pena.
***
<h4>Proverbs: 30.11</h4><br>V’è una razza di gente che maledice suo padre e non benedice sua madre.
***
<h4>Proverbs: 30.12</h4><br>V’è una razza di gente che si crede pura, e non è lavata dalla sua sozzura.
***
<h4>Proverbs: 30.13</h4><br>V’è una razza di gente che ha gli occhi alteri e come! e le palpebre superbe.
***
<h4>Proverbs: 30.14</h4><br>V’è una razza di gente i cui denti sono spade e i mascellari, coltelli, per divorare del tutto i miseri sulla terra, e i bisognosi fra gli uomini.
***
<h4>Proverbs: 30.15</h4><br>La mignatta ha due figliuole, che dicono: "Dammi" "dammi!". Ci son tre cose che non si sazian mai, anzi quattro, che non dicon mai: "Basta!"
***
<h4>Proverbs: 30.16</h4><br>Il soggiorno dei morti, il seno sterile, la terra che non si sazia d’acqua, e il fuoco, che non dice mai: "Basta!"
***
<h4>Proverbs: 30.17</h4><br>L’occhio di chi si fa beffe del padre e disdegna d’ubbidire alla madre, lo caveranno i corvi del torrente, lo divoreranno gli aquilotti.
***
<h4>Proverbs: 30.18</h4><br>Ci son tre cose per me troppo maravigliose; anzi quattro, ch’io non capisco:
***
<h4>Proverbs: 30.19</h4><br>la traccia dell’aquila nell’aria, la traccia del serpente sulla roccia, la traccia della nave in mezzo al mare, la traccia dell’uomo nella giovane.
***
<h4>Proverbs: 30.20</h4><br>Tale è la condotta della donna adultera: essa mangia, si pulisce la bocca, e dice: "Non ho fatto nulla di male!"
***
<h4>Proverbs: 30.21</h4><br>Per tre cose la terra trema, anzi per quattro, che non può sopportare:
***
<h4>Proverbs: 30.22</h4><br>per un servo quando diventa re, per un uomo da nulla quando ha pane a sazietà,
***
<h4>Proverbs: 30.23</h4><br>per una donna, non mai chiesta, quando giunge a maritarsi, e per una serva quando diventa erede della padrona.
***
<h4>Proverbs: 30.24</h4><br>Ci son quattro animali fra i più piccoli della terra, e nondimeno pieni di saviezza:
***
<h4>Proverbs: 30.25</h4><br>le formiche, popolo senza forze, che si preparano il cibo durante l’estate;
***
<h4>Proverbs: 30.26</h4><br>i conigli, popolo non potente, che fissano la loro dimora nelle rocce;
***
<h4>Proverbs: 30.27</h4><br>le locuste, che non hanno re, e procedon tutte, divise per schiere;
***
<h4>Proverbs: 30.28</h4><br>la lucertola, che puoi prender con le mani, eppur si trova nei palazzi dei re.
***
<h4>Proverbs: 30.29</h4><br>Queste tre creature hanno una bella andatura, anche queste quattro hanno un passo magnifico:
***
<h4>Proverbs: 30.30</h4><br>il leone, ch’è il più forte degli animali, e non indietreggia dinanzi ad alcuno;
***
<h4>Proverbs: 30.31</h4><br>il cavallo dai fianchi serrati, il capro, e il re alla testa dei suoi eserciti.
***
<h4>Proverbs: 30.32</h4><br>Se hai agito follemente cercando d’innalzarti, o se hai pensato del male, mettiti la mano sulla bocca;
***
<h4>Proverbs: 30.33</h4><br>perché, come chi sbatte la panna ne fa uscire il burro, chi comprime il naso ne fa uscire il sangue, così chi spreme l’ira ne fa uscire contese.
***
<h4>Proverbs: 31.1</h4><br>Parole del re Lemuel. Sentenze con le quali sua madre lo ammaestrò.
***
<h4>Proverbs: 31.2</h4><br>Che ti dirò, figlio mio? che ti dirò, figlio delle mie viscere? che ti dirò, o figlio dei miei voti?
***
<h4>Proverbs: 31.3</h4><br>Non dare il tuo vigore alle donne, né i tuoi costumi a quelle che perdono i re.
***
<h4>Proverbs: 31.4</h4><br>Non s’addice ai re, o Lemuel, non s’addice ai re bere del vino, né ai principi, bramar la cervogia:
***
<h4>Proverbs: 31.5</h4><br>che a volte, avendo bevuto, non dimentichino la legge, e non disconoscano i diritti d’ogni povero afflitto.
***
<h4>Proverbs: 31.6</h4><br>Date della cervogia a chi sta per perire, e del vino a chi ha l’anima amareggiata;
***
<h4>Proverbs: 31.7</h4><br>affinché bevano, dimentichino la loro miseria, e non si ricordin più dei loro travagli.
***
<h4>Proverbs: 31.8</h4><br>Apri la tua bocca in favore del mutolo, per sostener la causa di tutti i derelitti;
***
<h4>Proverbs: 31.9</h4><br>apri la tua bocca, giudica con giustizia, fa’ ragione al misero ed al bisognoso.
***
<h4>Proverbs: 31.10</h4><br>Elogio della donna forte e virtuosa. Una donna forte e virtuosa chi la troverà? il suo pregio sorpassa di molto quello delle perle.
***
<h4>Proverbs: 31.11</h4><br>Il cuore del suo marito confida in lei, ed egli non mancherà mai di provviste.
***
<h4>Proverbs: 31.12</h4><br>Ella gli fa del bene, e non del male, tutti i giorni della sua vita.
***
<h4>Proverbs: 31.13</h4><br>Ella si procura della lana e del lino, e lavora con diletto con le proprie mani.
***
<h4>Proverbs: 31.14</h4><br>Ella è simile alle navi dei mercanti: fa venire il suo cibo da lontano.
***
<h4>Proverbs: 31.15</h4><br>Ella si alza quando ancora è notte, distribuisce il cibo alla famiglia e il compito alle sue donne di servizio.
***
<h4>Proverbs: 31.16</h4><br>Ella posa gli occhi sopra un campo, e l’acquista; col guadagno delle sue mani pianta una vigna.
***
<h4>Proverbs: 31.17</h4><br>Ella si ricinge di forza i fianchi, e fa robuste le sue braccia.
***
<h4>Proverbs: 31.18</h4><br>Ella s’accorge che il suo lavoro rende bene; la sua lucerna non si spegne la notte.
***
<h4>Proverbs: 31.19</h4><br>Ella mette la mano alla ròcca, e le sue dita maneggiano il fuso.
***
<h4>Proverbs: 31.20</h4><br>Ella stende le palme al misero, e porge le mani al bisognoso.
***
<h4>Proverbs: 31.21</h4><br>Ella non teme la neve per la sua famiglia, perché tutta la sua famiglia è vestita di lana scarlatta.
***
<h4>Proverbs: 31.22</h4><br>Ella si fa dei tappeti, ha delle vesti di lino finissimo e di porpora.
***
<h4>Proverbs: 31.23</h4><br>Il suo marito è rispettato alle porte, quando si siede fra gli Anziani del paese.
***
<h4>Proverbs: 31.24</h4><br>Ella fa delle tuniche e le vende, e delle cinture che dà al mercante.
***
<h4>Proverbs: 31.25</h4><br>Forza e dignità sono il suo manto, ed ella si ride dell’avvenire.
***
<h4>Proverbs: 31.26</h4><br>Ella apre la bocca con sapienza, ed ha sulla lingua insegnamenti di bontà.
***
<h4>Proverbs: 31.27</h4><br>Ella sorveglia l’andamento della sua casa, e non mangia il pane di pigrizia.
***
<h4>Proverbs: 31.28</h4><br>I suoi figliuoli sorgono e la proclaman beata, e il suo marito la loda, dicendo:
***
<h4>Proverbs: 31.29</h4><br>"Molte donne si son portate valorosamente, ma tu le superi tutte"!
***
<h4>Proverbs: 31.30</h4><br>La grazia è fallace e la bellezza è cosa vana; ma la donna che teme l’Eterno è quella che sarà lodata.
***
<h4>Proverbs: 31.31</h4><br>Datele del frutto delle sue mani, e le opere sue la lodino alle porte!
***
