***
<h4>Galatians: 1.1</h4><br>Paolo, apostolo (non dagli uomini né per mezzo d’alcun uomo, ma per mezzo di Gesù Cristo e di Dio Padre che l’ha risuscitato dai morti),
***
<h4>Galatians: 1.2</h4><br>e tutti i fratelli che sono meco, alle chiese della Galazia;
***
<h4>Galatians: 1.3</h4><br>grazia a voi e pace da Dio Padre e dal Signor nostro Gesù Cristo,
***
<h4>Galatians: 1.4</h4><br>che ha dato se stesso per i nostri peccati affin di strapparci al presente secolo malvagio, secondo la volontà del nostro Dio e Padre,
***
<h4>Galatians: 1.5</h4><br>al quale sia la gloria né secoli dei secoli. Amen.
***
<h4>Galatians: 1.6</h4><br>Io mi maraviglio che così presto voi passiate da Colui che vi ha chiamati mediante la grazia di Cristo, a un altro vangelo.
***
<h4>Galatians: 1.7</h4><br>Il quale poi non è un altro vangelo; ma ci sono alcuni che vi turbano e vogliono sovvertire l’Evangelo di Cristo.
***
<h4>Galatians: 1.8</h4><br>Ma quand’anche noi, quand’anche un angelo dal cielo vi annunziasse un vangelo diverso da quello che v’abbiamo annunziato, sia egli anatema.
***
<h4>Galatians: 1.9</h4><br>Come l’abbiamo detto prima d’ora, torno a ripeterlo anche adesso: se alcuno vi annunzia un vangelo diverso da quello che avete ricevuto, sia anatema.
***
<h4>Galatians: 1.10</h4><br>Vado io forse cercando di conciliarmi il favore degli uomini, ovvero quello di Dio? O cerco io di piacere agli uomini? Se cercassi ancora di piacere agli uomini, non sarei servitore di Cristo.
***
<h4>Galatians: 1.11</h4><br>E invero, fratelli, io vi dichiaro che l’Evangelo da me annunziato non è secondo l’uomo;
***
<h4>Galatians: 1.12</h4><br>poiché io stesso non l’ho ricevuto né l’ho imparato da alcun uomo, ma l’ho ricevuto per rivelazione di Gesù Cristo.
***
<h4>Galatians: 1.13</h4><br>Difatti voi avete udito quale sia stata la mia condotta nel passato, quando ero nel giudaismo; come perseguitavo a tutto potere la Chiesa di Dio e la devastavo,
***
<h4>Galatians: 1.14</h4><br>e mi segnalavo nel giudaismo più di molti della mia età fra i miei connazionali, essendo estremamente zelante delle tradizioni dei miei padri.
***
<h4>Galatians: 1.15</h4><br>Ma quando Iddio, che m’aveva appartato fin dal seno di mia madre e m’ha chiamato mediante la sua grazia, si compiacque
***
<h4>Galatians: 1.16</h4><br>di rivelare in me il suo Figliuolo perch’io lo annunziassi fra i Gentili, io non mi consigliai con carne e sangue,
***
<h4>Galatians: 1.17</h4><br>e non salii a Gerusalemme da quelli che erano stati apostoli prima di me, ma subito me ne andai in Arabia; quindi tornai di nuovo a Damasco.
***
<h4>Galatians: 1.18</h4><br>Di poi, in capo a tre anni, salii a Gerusalemme per visitar Cefa, e stetti da lui quindici giorni;
***
<h4>Galatians: 1.19</h4><br>e non vidi alcun altro degli apostoli; ma solo Giacomo, il fratello del Signore.
***
<h4>Galatians: 1.20</h4><br>Ora, circa le cose che vi scrivo, ecco, nel cospetto di Dio vi dichiaro che non mentisco.
***
<h4>Galatians: 1.21</h4><br>Poi venni nelle contrade della Siria e della Cilicia;
***
<h4>Galatians: 1.22</h4><br>ma ero sconosciuto, di persona, alle chiese della Giudea, che sono in Cristo;
***
<h4>Galatians: 1.23</h4><br>esse sentivan soltanto dire: colui che già ci perseguitava, ora predica la fede, che altra volta cercava di distruggere.
***
<h4>Galatians: 1.24</h4><br>E per causa mia glorificavano Iddio.
***
<h4>Galatians: 2.1</h4><br>Poi, passati quattordici anni, salii di nuovo a Gerusalemme con Barnaba, prendendo anche Tito con me.
***
<h4>Galatians: 2.2</h4><br>E vi salii in seguito ad una rivelazione, ed esposi loro l’Evangelo che io predico fra i Gentili, ma lo esposi privatamente ai più ragguardevoli, onde io non corressi o non avessi corso in vano.
***
<h4>Galatians: 2.3</h4><br>Ma neppur Tito, che era con me, ed era greco, fu costretto a farsi circoncidere;
***
<h4>Galatians: 2.4</h4><br>e questo a cagione dei falsi fratelli, introdottisi di soppiatto, i quali s’erano insinuati fra noi per spiare la libertà che abbiamo in Cristo Gesù, col fine di ridurci in servitù.
***
<h4>Galatians: 2.5</h4><br>Alle imposizioni di costoro noi non cedemmo neppur per un momento, affinché la verità del Vangelo rimanesse ferma tra voi.
***
<h4>Galatians: 2.6</h4><br>Ma quelli che godono di particolare considerazione (quali già siano stati a me non importa; Iddio non ha riguardi personali), quelli, dico, che godono maggior considerazione non m’imposero nulla di più;
***
<h4>Galatians: 2.7</h4><br>anzi, quando videro che a me era stata affidata la evangelizzazione degli incirconcisi, come a Pietro quella de’ circoncisi
***
<h4>Galatians: 2.8</h4><br>(poiché Colui che avea operato in Pietro per farlo apostolo della circoncisione aveva anche operato in me per farmi apostolo dei Gentili),
***
<h4>Galatians: 2.9</h4><br>e quando conobbero la grazia che m’era stata accordata, Giacomo e Cefa e Giovanni, che son reputati colonne, dettero a me ed a Barnaba la mano d’associazione perché noi andassimo ai Gentili, ed essi ai circoncisi;
***
<h4>Galatians: 2.10</h4><br>soltanto ci raccomandarono di ricordarci dei poveri; e questo mi sono studiato di farlo.
***
<h4>Galatians: 2.11</h4><br>Ma quando Cefa fu venuto ad Antiochia, io gli resistei in faccia perch’egli era da condannare.
***
<h4>Galatians: 2.12</h4><br>Difatti, prima che fossero venuti certuni provenienti da Giacomo, egli mangiava coi Gentili; ma quando costoro furono arrivati, egli prese a ritrarsi e a separarsi per timor di quelli della circoncisione.
***
<h4>Galatians: 2.13</h4><br>E gli altri Giudei si misero a simulare anch’essi con lui; talché perfino Barnaba fu trascinato dalla loro simulazione.
***
<h4>Galatians: 2.14</h4><br>Ma quando vidi che non procedevano con dirittura rispetto alla verità del Vangelo, io dissi a Cefa in presenza di tutti: se tu, che sei Giudeo, vivi alla Gentile e non alla giudaica, come mai costringi i Gentili a giudaizzare?
***
<h4>Galatians: 2.15</h4><br>Noi che siam Giudei di nascita e non peccatori di fra i Gentili,
***
<h4>Galatians: 2.16</h4><br>avendo pur nondimeno riconosciuto che l’uomo non è giustificato per le opere della legge ma lo è soltanto per mezzo della fede in Cristo Gesù, abbiamo anche noi creduto in Cristo Gesù affin d’esser giustificati per la fede in Cristo e non per le opere della legge, poiché per le opere della legge nessuna carne sarà giustificata.
***
<h4>Galatians: 2.17</h4><br>Ma se nel cercare d’esser giustificati in Cristo, siamo anche noi trovati peccatori, Cristo è Egli un ministro di peccato? Così non sia.
***
<h4>Galatians: 2.18</h4><br>Perché se io riedifico le cose che ho distrutte, mi dimostro trasgressore.
***
<h4>Galatians: 2.19</h4><br>Poiché per mezzo della legge io sono morto alla legge per vivere a Dio.
***
<h4>Galatians: 2.20</h4><br>Sono stato crocifisso con Cristo, e non son più io che vivo, ma è Cristo che vive in me; e la vita che vivo ora nella carne, la vivo nella fede nel Figliuol di Dio il quale m’ha amato, e ha dato se stesso per me.
***
<h4>Galatians: 2.21</h4><br>Io non annullo la grazia di Dio; perché se la giustizia si ottiene per mezzo della legge, Cristo è dunque morto inutilmente.
***
<h4>Galatians: 3.1</h4><br>O Galati insensati, chi v’ha ammaliati, voi, dinanzi agli occhi dei quali Gesù Cristo crocifisso è stato ritratto al vivo?
***
<h4>Galatians: 3.2</h4><br>Questo soltanto desidero sapere da voi: avete voi ricevuto lo Spirito per la via delle opere della legge o per la predicazione della fede?
***
<h4>Galatians: 3.3</h4><br>Siete voi così insensati? Dopo aver cominciato con lo Spirito, volete ora raggiungere la perfezione con la carne?
***
<h4>Galatians: 3.4</h4><br>Avete voi sofferto tante cose invano? se pure è proprio invano.
***
<h4>Galatians: 3.5</h4><br>Colui dunque che vi somministra lo Spirito ed opera fra voi dei miracoli, lo fa Egli per la via delle opere della legge o per la predicazione della fede?
***
<h4>Galatians: 3.6</h4><br>Siccome Abramo credette a Dio e ciò gli fu messo in conto di giustizia,
***
<h4>Galatians: 3.7</h4><br>riconoscete anche voi che coloro i quali hanno la fede, son figliuoli d’Abramo.
***
<h4>Galatians: 3.8</h4><br>E la Scrittura, prevedendo che Dio giustificherebbe i Gentili per la fede, preannunziò ad Abramo questa buona novella: In te saranno benedette tutte le genti.
***
<h4>Galatians: 3.9</h4><br>Talché coloro che hanno la fede, sono benedetti col credente Abramo.
***
<h4>Galatians: 3.10</h4><br>Poiché tutti coloro che si basano sulle opere della legge sono sotto maledizione; perché è scritto: Maledetto chiunque non persevera in tutte le cose scritte nel libro della legge per metterle in pratica!
***
<h4>Galatians: 3.11</h4><br>Or che nessuno sia giustificato per la legge dinanzi a Dio, è manifesto perché il giusto vivrà per fede.
***
<h4>Galatians: 3.12</h4><br>Ma la legge non si basa sulla fede; anzi essa dice: Chi avrà messe in pratica queste cose, vivrà per via di esse.
***
<h4>Galatians: 3.13</h4><br>Cristo ci ha riscattati dalla maledizione della legge, essendo divenuto maledizione per noi (poiché sta scritto: Maledetto chiunque è appeso al legno),
***
<h4>Galatians: 3.14</h4><br>affinché la benedizione d’Abramo venisse sui Gentili in Cristo Gesù, affinché ricevessimo, per mezzo della fede, lo Spirito promesso.
***
<h4>Galatians: 3.15</h4><br>Fratelli, io parlo secondo le usanze degli uomini: Un patto che sia stato validamente concluso, sia pur soltanto un patto d’uomo, nessuno l’annulla o vi aggiunge alcun che.
***
<h4>Galatians: 3.16</h4><br>Or le promesse furono fatte ad Abramo e alla sua progenie. Non dice: "E alla progenie", come se si trattasse di molte; ma come parlando di una sola, dice: "E alla tua progenie", ch’è Cristo.
***
<h4>Galatians: 3.17</h4><br>Or io dico: Un patto già prima debitamente stabilito da Dio, la legge, che venne quattrocento trent’anni dopo, non lo invalida in guisa da annullare la promessa.
***
<h4>Galatians: 3.18</h4><br>Perché, se l’eredità viene dalla legge, essa non viene più dalla promessa; ora ad Abramo Dio l’ha donata per via di promessa.
***
<h4>Galatians: 3.19</h4><br>Che cos’è dunque la legge? Essa fu aggiunta a motivo delle trasgressioni, finché venisse la progenie alla quale era stata fatta la promessa; e fu promulgata per mezzo d’angeli, per mano d’un mediatore.
***
<h4>Galatians: 3.20</h4><br>Ora, un mediatore non è mediatore d’uno solo; Dio, invece, è uno solo.
***
<h4>Galatians: 3.21</h4><br>La legge è essa dunque contraria alle promesse di Dio? Così non sia; perché se fosse stata data una legge capace di produrre la vita, allora sì, la giustizia sarebbe venuta dalla legge;
***
<h4>Galatians: 3.22</h4><br>ma la Scrittura ha rinchiuso ogni cosa sotto peccato, affinché i beni promessi alla fede in Gesù Cristo fossero dati ai credenti.
***
<h4>Galatians: 3.23</h4><br>Ma prima che venisse la fede eravamo tenuti rinchiusi in custodia sotto la legge, in attesa della fede che doveva esser rivelata.
***
<h4>Galatians: 3.24</h4><br>Talché la legge è stata il nostro pedagogo per condurci a Cristo, affinché fossimo giustificati per fede.
***
<h4>Galatians: 3.25</h4><br>Ma ora che la fede è venuta, noi non siamo più sotto pedagogo;
***
<h4>Galatians: 3.26</h4><br>perché siete tutti figliuoli di Dio, per la fede in Cristo Gesù.
***
<h4>Galatians: 3.27</h4><br>Poiché voi tutti che siete stati battezzati in Cristo vi siete rivestiti di Cristo.
***
<h4>Galatians: 3.28</h4><br>Non c’è qui né Giudeo né Greco; non c’è né schiavo né libero; non c’è né maschio né femmina; poiché voi tutti siete uno in Cristo Gesù.
***
<h4>Galatians: 3.29</h4><br>E se siete di Cristo, siete dunque progenie d’Abramo; eredi, secondo la promessa.
***
<h4>Galatians: 4.1</h4><br>Or io dico: Fin tanto che l’erede è fanciullo, non differisce in nulla dal servo, benché sia padrone di tutto;
***
<h4>Galatians: 4.2</h4><br>ma è sotto tutori e curatori fino al tempo prestabilito dal padre.
***
<h4>Galatians: 4.3</h4><br>Così anche noi, quando eravamo fanciulli, eravamo tenuti in servitù sotto gli elementi del mondo;
***
<h4>Galatians: 4.4</h4><br>ma quando giunse la pienezza de’ tempi, Iddio mandò il suo Figliuolo, nato di donna, nato sotto la legge,
***
<h4>Galatians: 4.5</h4><br>per riscattare quelli che erano sotto la legge, affinché noi ricevessimo l’adozione di figliuoli.
***
<h4>Galatians: 4.6</h4><br>E perché siete figliuoli, Dio ha mandato lo Spirito del suo Figliuolo nei nostri cuori, che grida: Abba, Padre.
***
<h4>Galatians: 4.7</h4><br>Talché tu non sei più servo, ma figliuolo; e se sei figliuolo, sei anche erede per grazia di Dio.
***
<h4>Galatians: 4.8</h4><br>In quel tempo, è vero, non avendo conoscenza di Dio, voi avete servito a quelli che per natura non sono dèi;
***
<h4>Galatians: 4.9</h4><br>ma ora che avete conosciuto Dio, o piuttosto che siete stati conosciuti da Dio, come mai vi rivolgete di nuovo ai deboli e poveri elementi, ai quali volete di bel nuovo ricominciare a servire?
***
<h4>Galatians: 4.10</h4><br>Voi osservate giorni e mesi e stagioni ed anni.
***
<h4>Galatians: 4.11</h4><br>Io temo, quanto a voi, d’essermi invano affaticato per voi.
***
<h4>Galatians: 4.12</h4><br>Siate come son io, fratelli, ve ne prego, perché anch’io sono come voi.
***
<h4>Galatians: 4.13</h4><br>Voi non mi faceste alcun torto; anzi sapete bene che fu a motivo di una infermità della carne che vi evangelizzai la prima volta;
***
<h4>Galatians: 4.14</h4><br>e quella mia infermità corporale che era per voi una prova, voi non la sprezzaste né l’aveste a schifo; al contrario, mi accoglieste come un angelo di Dio, come Cristo Gesù stesso.
***
<h4>Galatians: 4.15</h4><br>Dove son dunque le vostre proteste di gioia? Poiché io vi rendo questa testimonianza: che, se fosse stato possibile, vi sareste cavati gli occhi e me li avreste dati.
***
<h4>Galatians: 4.16</h4><br>Son io dunque divenuto vostro nemico dicendovi la verità?
***
<h4>Galatians: 4.17</h4><br>Costoro son zelanti di voi, ma non per fini onesti; anzi vi vogliono staccare da noi perché il vostro zelo si volga a loro.
***
<h4>Galatians: 4.18</h4><br>Or è una bella cosa essere oggetto dello zelo altrui nel bene, in ogni tempo, e non solo quando son presente fra voi.
***
<h4>Galatians: 4.19</h4><br>Figliuoletti miei, per i quali io son di nuovo in doglie finché Cristo sia formato in voi,
***
<h4>Galatians: 4.20</h4><br>oh come vorrei essere ora presente fra voi e cambiar tono perché son perplesso riguardo a voi!
***
<h4>Galatians: 4.21</h4><br>Ditemi: Voi che volete esser sotto la legge, non ascoltate voi la legge?
***
<h4>Galatians: 4.22</h4><br>Poiché sta scritto che Abramo ebbe due figliuoli: uno dalla schiava, e uno dalla donna libera;
***
<h4>Galatians: 4.23</h4><br>ma quello dalla schiava nacque secondo la carne; mentre quello dalla libera nacque in virtù della promessa.
***
<h4>Galatians: 4.24</h4><br>Le quali cose hanno un senso allegorico; poiché queste donne sono due patti, l’uno, del monte Sinai, genera per la schiavitù, ed è Agar.
***
<h4>Galatians: 4.25</h4><br>Infatti Agar è il monte Sinai in Arabia, e corrisponde alla Gerusalemme del tempo presente, la quale è schiava coi suoi figliuoli.
***
<h4>Galatians: 4.26</h4><br>Ma la Gerusalemme di sopra è libera, ed essa è nostra madre.
***
<h4>Galatians: 4.27</h4><br>Poich’egli è scritto: Rallegrati, o sterile che non partorivi! Prorompi in grida, tu che non avevi sentito doglie di parto! Poiché i figliuoli dell’abbandonata saranno più numerosi di quelli di colei che aveva il marito.
***
<h4>Galatians: 4.28</h4><br>Ora voi, fratelli, siete figliuoli della promessa alla maniera d’Isacco.
***
<h4>Galatians: 4.29</h4><br>Ma come allora colui ch’era nato secondo la carne perseguitava il nato secondo lo Spirito, così succede anche ora.
***
<h4>Galatians: 4.30</h4><br>Ma che dice la Scrittura? Caccia via la schiava e il suo figliuolo; perché il figliuolo della schiava non sarà erede col figliuolo della libera.
***
<h4>Galatians: 4.31</h4><br>Perciò, fratelli, noi non siamo figliuoli della schiava, ma della libera.
***
<h4>Galatians: 5.1</h4><br>Cristo ci ha affrancati perché fossimo liberi; state dunque saldi, e non vi lasciate di nuovo porre sotto il giogo della schiavitù!
***
<h4>Galatians: 5.2</h4><br>Ecco, io, Paolo, vi dichiaro che, se vi fate circoncidere, Cristo non vi gioverà nulla.
***
<h4>Galatians: 5.3</h4><br>E da capo protesto ad ogni uomo che si fa circoncidere, ch’egli è obbligato ad osservare tutta quanta la legge.
***
<h4>Galatians: 5.4</h4><br>Voi che volete esser giustificati per la legge, avete rinunziato a Cristo; siete scaduti dalla grazia.
***
<h4>Galatians: 5.5</h4><br>Poiché, quanto a noi, è in ispirito, per fede, che aspettiamo la speranza della giustizia.
***
<h4>Galatians: 5.6</h4><br>Infatti, in Cristo Gesù, né la circoncisione né l’incirconcisione hanno valore alcuno; quel che vale è la fede operante per mezzo dell’amore.
***
<h4>Galatians: 5.7</h4><br>Voi correvate bene; chi vi ha fermati perché non ubbidiate alla verità?
***
<h4>Galatians: 5.8</h4><br>Una tal persuasione non viene da Colui che vi chiama.
***
<h4>Galatians: 5.9</h4><br>Un po’ di lievito fa lievitare tutta la pasta.
***
<h4>Galatians: 5.10</h4><br>Riguardo a voi, io ho questa fiducia nel Signore, che non la penserete diversamente; ma colui che vi conturba ne porterà la pena, chiunque egli sia.
***
<h4>Galatians: 5.11</h4><br>Quanto a me, fratelli, s’io predico ancora la circoncisione, perché sono ancora perseguitato? Lo scandalo della croce sarebbe allora tolto via.
***
<h4>Galatians: 5.12</h4><br>Si facessero pur anche evirare quelli che vi mettono sottosopra!
***
<h4>Galatians: 5.13</h4><br>Perché, fratelli, voi siete stati chiamati a libertà; soltanto non fate della libertà un’occasione alla carne, ma per mezzo dell’amore servite gli uni agli altri;
***
<h4>Galatians: 5.14</h4><br>poiché tutta la legge è adempiuta in quest’unica parola: Ama il tuo prossimo come te stesso.
***
<h4>Galatians: 5.15</h4><br>Ma se vi mordete e divorate gli uni gli altri, guardate di non esser consumati gli uni dagli altri.
***
<h4>Galatians: 5.16</h4><br>Or io dico: Camminate per lo Spirito e non adempirete i desideri della carne.
***
<h4>Galatians: 5.17</h4><br>Perché la carne ha desideri contrari allo Spirito, e lo Spirito ha desideri contrari alla carne; sono cose opposte fra loro; in guisa che non potete fare quel che vorreste.
***
<h4>Galatians: 5.18</h4><br>Ma se siete condotti dallo Spirito, voi non siete sotto la legge.
***
<h4>Galatians: 5.19</h4><br>Or le opere della carne sono manifeste, e sono: fornicazione, impurità, dissolutezza,
***
<h4>Galatians: 5.20</h4><br>idolatria, stregoneria, inimicizie, discordia, gelosia, ire, contese, divisioni,
***
<h4>Galatians: 5.21</h4><br>sètte, invidie, ubriachezze, gozzoviglie, e altre simili cose; circa le quali vi prevengo, come anche v’ho già prevenuti, che quelli che fanno tali cose non erederanno il regno di Dio.
***
<h4>Galatians: 5.22</h4><br>Il frutto dello Spirito, invece, è amore, allegrezza, pace, longanimità, benignità, bontà, fedeltà, dolcezza, temperanza;
***
<h4>Galatians: 5.23</h4><br>contro tali cose non c’è legge.
***
<h4>Galatians: 5.24</h4><br>E quelli che son di Cristo hanno crocifisso la carne con le sue passioni e le sue concupiscenze.
***
<h4>Galatians: 5.25</h4><br>Se viviamo per lo Spirito, camminiamo altresì per lo Spirito.
***
<h4>Galatians: 5.26</h4><br>Non siamo vanagloriosi, provocandoci e invidiandoci gli uni gli altri.
***
<h4>Galatians: 6.1</h4><br>Fratelli, quand’anche uno sia stato còlto in qualche fallo, voi, che siete spirituali, rialzatelo con spirito di mansuetudine. E bada bene a te stesso, che talora anche tu non sii tentato.
***
<h4>Galatians: 6.2</h4><br>Portate i pesi gli uni degli altri, e così adempirete la legge di Cristo.
***
<h4>Galatians: 6.3</h4><br>Poiché se alcuno si stima esser qualcosa pur non essendo nulla, egli inganna se stesso.
***
<h4>Galatians: 6.4</h4><br>Ciascuno esamini invece l’opera propria; e allora avrà motivo di gloriarsi rispetto a se stesso soltanto, e non rispetto ad altri.
***
<h4>Galatians: 6.5</h4><br>Poiché ciascuno porterà il suo proprio carico.
***
<h4>Galatians: 6.6</h4><br>Colui che viene ammaestrato nella Parola faccia parte di tutti i suoi beni a chi l’ammaestra.
***
<h4>Galatians: 6.7</h4><br>Non v’ingannate; non si può beffarsi di Dio; poiché quello che l’uomo avrà seminato, quello pure mieterà.
***
<h4>Galatians: 6.8</h4><br>Perché chi semina per la propria carne, mieterà dalla carne corruzione; ma chi semina per lo Spirito, mieterà dallo Spirito vita eterna.
***
<h4>Galatians: 6.9</h4><br>E non ci scoraggiamo nel far il bene; perché, se non ci stanchiamo, mieteremo a suo tempo.
***
<h4>Galatians: 6.10</h4><br>Così dunque, secondo che ne abbiamo l’opportunità, facciam del bene a tutti; ma specialmente a quei della famiglia dei credenti.
***
<h4>Galatians: 6.11</h4><br>Guardate con che grosso carattere v’ho scritto, di mia propria mano.
***
<h4>Galatians: 6.12</h4><br>Tutti coloro che vogliono far bella figura nella carne, vi costringono a farvi circoncidere, e ciò al solo fine di non esser perseguitati per la croce di Cristo.
***
<h4>Galatians: 6.13</h4><br>Poiché neppur quelli stessi che son circoncisi, osservano la legge; ma vogliono che siate circoncisi per potersi gloriare della vostra carne.
***
<h4>Galatians: 6.14</h4><br>Ma quanto a me, non sia mai ch’io mi glori d’altro che della croce del Signor nostro Gesù Cristo, mediante la quale il mondo, per me, è stato crocifisso, e io sono stato crocifisso per il mondo.
***
<h4>Galatians: 6.15</h4><br>Poiché tanto la circoncisione che l’incirconcisione non son nulla; quel che importa è l’essere una nuova creatura.
***
<h4>Galatians: 6.16</h4><br>E su quanti cammineranno secondo questa regola siano pace e misericordia, e così siano sull’Israele di Dio.
***
<h4>Galatians: 6.17</h4><br>Da ora in poi nessuno mi dia molestia, perché io porto nel mio corpo le stimmate di Gesù.
***
<h4>Galatians: 6.18</h4><br>La grazia del Signor nostro Gesù Cristo sia col vostro spirito, fratelli. Amen.
***
