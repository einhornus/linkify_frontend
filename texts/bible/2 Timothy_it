***
<h4>2 Timothy: 1.1</h4><br>Paolo, apostolo di Cristo Gesù per volontà di Dio, secondo la promessa della vita che è in Cristo Gesù,
***
<h4>2 Timothy: 1.2</h4><br>a Timoteo, mio diletto figliuolo, grazia, misericordia, pace da Dio Padre e da Cristo Gesù nostro Signore.
***
<h4>2 Timothy: 1.3</h4><br>Io rendo grazie a Dio, il quale servo con pura coscienza, come l’han servito i miei antenati, ricordandomi sempre di te nelle mie preghiere giorno e notte,
***
<h4>2 Timothy: 1.4</h4><br>bramando, memore come sono delle tue lacrime, di vederti per esser ricolmo d’allegrezza.
***
<h4>2 Timothy: 1.5</h4><br>Io ricordo infatti la fede non finta che è in te, la quale abitò prima della tua nonna Loide e nella tua madre Eunice, e, son persuaso, abita in te pure.
***
<h4>2 Timothy: 1.6</h4><br>Per questa ragione ti ricordo di ravvivare il dono di Dio che è in te per la imposizione delle mie mani.
***
<h4>2 Timothy: 1.7</h4><br>Poiché Iddio ci ha dato uno spirito non di timidità, ma di forza e d’amore e di correzione.
***
<h4>2 Timothy: 1.8</h4><br>Non aver dunque vergogna della testimonianza del Signor nostro, né di me che sono in catene per lui; ma soffri anche tu per l’Evangelo, sorretto dalla potenza di Dio;
***
<h4>2 Timothy: 1.9</h4><br>il quale ci ha salvati e ci ha rivolto una sua santa chiamata, non secondo le nostre opere, ma secondo il proprio proponimento e la grazia che ci è stata fatta in Cristo Gesù avanti i secoli,
***
<h4>2 Timothy: 1.10</h4><br>ma che è stata ora manifestata coll’apparizione del Salvator nostro Cristo Gesù, il quale ha distrutto la morte e ha prodotto in luce la vita e l’immortalità mediante l’Evangelo,
***
<h4>2 Timothy: 1.11</h4><br>in vista del quale io sono stato costituito banditore ed apostolo e dottore.
***
<h4>2 Timothy: 1.12</h4><br>Ed è pure per questa cagione che soffro queste cose; ma non me ne vergogno, perché so in chi ho creduto, e son persuaso ch’egli è potente da custodire il mio deposito fino a quel giorno.
***
<h4>2 Timothy: 1.13</h4><br>Attienti con fede e con l’amore che è in Cristo Gesù al modello delle sane parole che udisti da me.
***
<h4>2 Timothy: 1.14</h4><br>Custodisci il buon deposito per mezzo dello Spirito Santo che abita in noi.
***
<h4>2 Timothy: 1.15</h4><br>Tu sai questo: che tutti quelli che sono in Asia mi hanno abbandonato; fra i quali, Figello ed Ermogene.
***
<h4>2 Timothy: 1.16</h4><br>Conceda il Signore misericordia alla famiglia d’Onesiforo, poiché egli m’ha spesse volte confortato e non si è vergognato della mia catena;
***
<h4>2 Timothy: 1.17</h4><br>anzi, quando è venuto a Roma, mi ha cercato premurosamente e m’ha trovato.
***
<h4>2 Timothy: 1.18</h4><br>Gli conceda il Signore di trovar misericordia presso il Signore in quel giorno; e quanti servigi egli abbia reso in Efeso tu sai molto bene.
***
<h4>2 Timothy: 2.1</h4><br>Tu dunque, figliuol mio, fortìficati nella grazia che è in Cristo Gesù,
***
<h4>2 Timothy: 2.2</h4><br>e le cose che hai udite da me in presenza di molti testimoni, affidale ad uomini fedeli, i quali siano capaci d’insegnarle anche ad altri.
***
<h4>2 Timothy: 2.3</h4><br>Sopporta anche tu le sofferenze, come un buon soldato di Cristo Gesù.
***
<h4>2 Timothy: 2.4</h4><br>Uno che va alla guerra non s’impaccia delle faccende della vita; e ciò, affin di piacere a colui che l’ha arruolato.
***
<h4>2 Timothy: 2.5</h4><br>Parimente se uno lotta come atleta non è coronato, se non ha lottato secondo le leggi.
***
<h4>2 Timothy: 2.6</h4><br>Il lavoratore che fatica dev’essere il primo ad aver la sua parte de’ frutti.
***
<h4>2 Timothy: 2.7</h4><br>Considera quello che dico, poiché il Signore ti darà intelligenza in ogni cosa.
***
<h4>2 Timothy: 2.8</h4><br>Ricordati di Gesù Cristo, risorto d’infra i morti, progenie di Davide, secondo il mio Vangelo;
***
<h4>2 Timothy: 2.9</h4><br>per il quale io soffro afflizione fino ad essere incatenato come un malfattore, ma la parola di Dio non è incatenata.
***
<h4>2 Timothy: 2.10</h4><br>Perciò io sopporto ogni cosa per amor degli eletti, affinché anch’essi conseguano la salvezza che è in Cristo Gesù con gloria eterna.
***
<h4>2 Timothy: 2.11</h4><br>Certa è questa parola: che se muoiamo con lui, con lui anche vivremo;
***
<h4>2 Timothy: 2.12</h4><br>se abbiam costanza nella prova, con lui altresì regneremo;
***
<h4>2 Timothy: 2.13</h4><br>se lo rinnegheremo, anch’egli ci rinnegherà; se siamo infedeli, egli rimane fedele, perché non può rinnegare se stesso.
***
<h4>2 Timothy: 2.14</h4><br>Ricorda loro queste cose, scongiurandoli nel cospetto di Dio che non faccian dispute di parole, che a nulla giovano e sovvertono chi le ascolta.
***
<h4>2 Timothy: 2.15</h4><br>Studiati di presentar te stesso approvato dinanzi a Dio: operaio che non abbia ad esser confuso, che tagli rettamente la parola della verità.
***
<h4>2 Timothy: 2.16</h4><br>Ma schiva le profane ciance, perché quelli che vi si danno progrediranno nella empietà
***
<h4>2 Timothy: 2.17</h4><br>e la loro parola andrà rodendo come fa la cancrena; fra i quali sono Imeneo e Fileto;
***
<h4>2 Timothy: 2.18</h4><br>uomini che si sono sviati dalla verità, dicendo che la resurrezione è già avvenuta, e sovvertono la fede di alcuni.
***
<h4>2 Timothy: 2.19</h4><br>Ma pure il solido fondamento di Dio rimane fermo, portando questo sigillo: "Il Signore conosce quelli che son suoi", e: "Ritraggasi dall’iniquità chiunque nomina il nome del Signore".
***
<h4>2 Timothy: 2.20</h4><br>Or in una gran casa non ci son soltanto dei vasi d’oro e d’argento, ma anche dei vasi di legno e di terra; e gli uni son destinati a un uso nobile e gli altri ad un uso ignobile.
***
<h4>2 Timothy: 2.21</h4><br>Se dunque uno si serba puro da quelle cose, sarà un vaso nobile, santificato, atto al servigio del padrone, preparato per ogni opera buona.
***
<h4>2 Timothy: 2.22</h4><br>Ma fuggi gli appetiti giovanili e procaccia giustizia, fede, amore, pace con quelli che di cuor puro invocano il Signore.
***
<h4>2 Timothy: 2.23</h4><br>Ma schiva le questioni stolte e scempie, sapendo che generano contese.
***
<h4>2 Timothy: 2.24</h4><br>Or il servitore del Signore non deve contendere, ma dev’essere mite inverso tutti, atto ad insegnare, paziente,
***
<h4>2 Timothy: 2.25</h4><br>correggendo con dolcezza quelli che contradicono, se mai avvenga che Dio conceda loro di ravvedersi per riconoscere la verità;
***
<h4>2 Timothy: 2.26</h4><br>in guisa che, tornati in sé, escano dal laccio del diavolo, che li avea presi prigionieri perché facessero la sua volontà.
***
<h4>2 Timothy: 3.1</h4><br>Or sappi questo, che negli ultimi giorni verranno dei tempi difficili;
***
<h4>2 Timothy: 3.2</h4><br>perché gli uomini saranno egoisti, amanti del denaro, vanagloriosi, superbi, bestemmiatori, disubbidienti ai genitori, ingrati, irreligiosi,
***
<h4>2 Timothy: 3.3</h4><br>senz’affezione naturale, mancatori di fede, calunniatori, intemperanti, spietati, senza amore per il bene,
***
<h4>2 Timothy: 3.4</h4><br>traditori, temerari, gonfi, amanti del piacere anziché di Dio,
***
<h4>2 Timothy: 3.5</h4><br>aventi le forme della pietà, ma avendone rinnegata la potenza.
***
<h4>2 Timothy: 3.6</h4><br>Anche costoro schiva! Poiché del numero di costoro son quelli che s’insinuano nelle case e cattivano donnicciuole cariche di peccati, agitate da varie cupidigie,
***
<h4>2 Timothy: 3.7</h4><br>che imparan sempre e non possono mai pervenire alla conoscenza della verità.
***
<h4>2 Timothy: 3.8</h4><br>E come Jannè e Iambrè contrastarono a Mosè, così anche costoro contrastano alla verità: uomini corrotti di mente, riprovati quanto alla fede.
***
<h4>2 Timothy: 3.9</h4><br>Ma non andranno più oltre, perché la loro stoltezza sarà manifesta a tutti, come fu quella di quegli uomini.
***
<h4>2 Timothy: 3.10</h4><br>Quanto a te, tu hai tenuto dietro al mio insegnamento, alla mia condotta, a’ miei propositi, alla mia fede, alla mia pazienza, al mio amore, alla mia costanza,
***
<h4>2 Timothy: 3.11</h4><br>alle mie persecuzioni, alle mie sofferenze, a quel che mi avvenne ad Antiochia, ad Iconio ed a Listra. Sai quali persecuzioni ho sopportato; e il Signore mia ha liberato da tutte.
***
<h4>2 Timothy: 3.12</h4><br>E d’altronde tutti quelli che voglion vivere pienamente in Cristo Gesù saranno perseguitati;
***
<h4>2 Timothy: 3.13</h4><br>mentre i malvagi e gli impostori andranno di male in peggio, seducendo ed essendo sedotti.
***
<h4>2 Timothy: 3.14</h4><br>Ma tu persevera nelle cose che hai imparate e delle quali sei stato accertato, sapendo da chi le hai imparate,
***
<h4>2 Timothy: 3.15</h4><br>e che fin da fanciullo hai avuto conoscenza degli Scritti sacri, i quali possono renderti savio a salute mediante la fede che è in Cristo Gesù.
***
<h4>2 Timothy: 3.16</h4><br>Ogni scrittura è ispirata da Dio e utile a insegnare, a riprendere, a correggere, a educare alla giustizia,
***
<h4>2 Timothy: 3.17</h4><br>affinché l’uomo di Dio sia compiuto, appieno fornito per ogni opera buona.
***
<h4>2 Timothy: 4.1</h4><br>Io te ne scongiuro nel cospetto di Dio e di Cristo Gesù che ha da giudicare i vivi e i morti, e per la sua apparizione e per il suo regno:
***
<h4>2 Timothy: 4.2</h4><br>Predica la Parola, insisti a tempo e fuor di tempo, riprendi, sgrida, esorta con grande pazienza e sempre istruendo.
***
<h4>2 Timothy: 4.3</h4><br>Perché verrà il tempo che non sopporteranno la sana dottrina; ma per prurito d’udire si accumuleranno dottori secondo le loro proprie voglie
***
<h4>2 Timothy: 4.4</h4><br>e distoglieranno le orecchie dalla verità e si volgeranno alle favole.
***
<h4>2 Timothy: 4.5</h4><br>Ma tu sii vigilante in ogni cosa, soffri afflizioni, fa l’opera d’evangelista, compi tutti i doveri del tuo ministerio.
***
<h4>2 Timothy: 4.6</h4><br>Quanto a me io sto per esser offerto a mo’ di libazione, e il tempo della mia dipartenza è giunto.
***
<h4>2 Timothy: 4.7</h4><br>Io ho combattuto il buon combattimento, ho finito la corsa, ho serbata la fede;
***
<h4>2 Timothy: 4.8</h4><br>del rimanente mi è riservata la corona di giustizia che il Signore, il giusto giudice, mi assegnerà in quel giorno; e non solo a me, ma anche a tutti quelli che avranno amato la sua apparizione.
***
<h4>2 Timothy: 4.9</h4><br>Studiati di venir tosto da me;
***
<h4>2 Timothy: 4.10</h4><br>poiché Dema, avendo amato il presente secolo, mi ha lasciato e se n’è andato a Tessalonica. Crescente è andato in Galazia, Tito in Dalmazia. Luca solo è meco.
***
<h4>2 Timothy: 4.11</h4><br>Prendi Marco e menalo teco; poich’egli mi è molto utile per il ministerio.
***
<h4>2 Timothy: 4.12</h4><br>Quanto a Tichico l’ho mandato ad Efeso.
***
<h4>2 Timothy: 4.13</h4><br>Quando verrai porta il mantello che ho lasciato a Troas da Carpo, e i libri, specialmente le pergamene.
***
<h4>2 Timothy: 4.14</h4><br>Alessandro, il ramaio, mi ha fatto del male assai. Il Signore gli renderà secondo le sue opere.
***
<h4>2 Timothy: 4.15</h4><br>Da lui guardati anche tu, poiché egli ha fortemente contrastato alle nostre parole.
***
<h4>2 Timothy: 4.16</h4><br>Nella mia prima difesa nessuno s’è trovato al mio fianco, ma tutti mi hanno abbandonato; non sia loro imputato!
***
<h4>2 Timothy: 4.17</h4><br>Ma il Signore è stato meco e m’ha fortificato, affinché il Vangelo fosse per mezzo mio pienamente proclamato e tutti i Gentili l’udissero; e sono stato liberato dalla gola del leone.
***
<h4>2 Timothy: 4.18</h4><br>Il Signore mi libererà da ogni mala azione e mi salverà nel suo regno celeste. A lui sia la gloria ne’ secoli dei secoli. Amen.
***
<h4>2 Timothy: 4.19</h4><br>Saluta Prisca ed Aquila e la famiglia d’Onesiforo.
***
<h4>2 Timothy: 4.20</h4><br>Erasto è rimasto a Corinto; e Trofimo l’ho lasciato infermo a Mileto.
***
<h4>2 Timothy: 4.21</h4><br>Studiati di venire prima dell’inverno. Ti salutano Eubulo e Pudente e Lino e Claudia e i fratelli tutti.
***
<h4>2 Timothy: 4.22</h4><br>Il Signore sia col tuo spirito. La grazia sia con voi.
***
