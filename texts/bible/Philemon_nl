***
<h4>Philemon: 1.1</h4><br>Paulus, een gevangene van Christus Jezus, en Timotheus, de broeder, aan Filemon, den geliefde, en onzen medearbeider,
***
<h4>Philemon: 1.2</h4><br>En aan Appia, de geliefde, en aan Archippus, onzen medestrijder, en aan de Gemeente, die te uwen huize is:
***
<h4>Philemon: 1.3</h4><br>Genade zij ulieden en vrede van God, onzen Vader, en den Heere Jezus Christus.
***
<h4>Philemon: 1.4</h4><br>Ik dank mijn God, uwer altijd gedachtig zijnde in mijn gebeden;
***
<h4>Philemon: 1.5</h4><br>Alzo ik hoor uw liefde en geloof, hetwelk gij hebt aan den Heere Jezus, en jegens al de heiligen;
***
<h4>Philemon: 1.6</h4><br>Opdat de gemeenschap uws geloofs krachtig worde in de bekendmaking van alle goed, hetwelk in ulieden is door Christus Jezus.
***
<h4>Philemon: 1.7</h4><br>Want wij hebben grote vreugde en vertroosting over uw liefde, dat de ingewanden der heiligen verkwikt zijn geworden door u, broeder!
***
<h4>Philemon: 1.8</h4><br>Daarom, hoewel ik grote vrijmoedigheid heb in Christus, om u te bevelen, hetgeen betamelijk is;
***
<h4>Philemon: 1.9</h4><br>Zo bid ik nochtans liever door de liefde, daar ik zodanig een ben, te weten Paulus, een oud man, en nu ook een gevangene van Jezus Christus.
***
<h4>Philemon: 1.10</h4><br>Ik bid u dan voor mijn zoon, denwelken ik in mijn banden heb geteeld, namelijk Onesimus;
***
<h4>Philemon: 1.11</h4><br>Die eertijds u onnut was, maar nu u en mij zeer nuttig; denwelken ik wedergezonden heb;
***
<h4>Philemon: 1.12</h4><br>Doch gij, neem hem, dat is mijn ingewanden, weder aan;
***
<h4>Philemon: 1.13</h4><br>Denwelken ik wel had willen bij mij behouden, opdat hij mij voor u dienen zou in de banden des Evangelies.
***
<h4>Philemon: 1.14</h4><br>Maar ik heb zonder uw goedvinden niets willen doen, opdat uw goeddadigheid niet zou zijn als naar bedwang, maar naar vrijwilligheid.
***
<h4>Philemon: 1.15</h4><br>Want veellicht is hij daarom voor een kleinen tijd van u gescheiden geweest, opdat gij hem eeuwig zoudt weder hebben.
***
<h4>Philemon: 1.16</h4><br>Nu voortaan niet als een dienstknecht, maar meer dan een dienstknecht, namelijk een geliefden broeder, inzonderheid mij, hoeveel te meer dan u, beide in het vlees en in den Heere.
***
<h4>Philemon: 1.17</h4><br>Indien gij mij dan houdt voor een metgezel, zo neem hem aan, gelijk als mij.
***
<h4>Philemon: 1.18</h4><br>En indien hij u iets verongelijkt heeft, of schuldig is, reken dat mij toe.
***
<h4>Philemon: 1.19</h4><br>Ik, Paulus, heb het geschreven met deze mijn hand, ik zal het betalen; opdat ik u niet zegge, dat gij ook uzelven mij daartoe schuldig zijt.
***
<h4>Philemon: 1.20</h4><br>Ja, broeder, laat mij uwer hierin genieten in den Heere; verkwik mijn ingewanden in den Heere.
***
<h4>Philemon: 1.21</h4><br>Ik heb aan u geschreven, vertrouwende op uw gehoorzaamheid; en ik weet, dat gij doen zult ook boven hetgeen ik zeg.
***
<h4>Philemon: 1.22</h4><br>En bereid mij ook tegelijk een herberg; want ik hoop, dat ik door uw gebeden ulieden zal geschonken worden.
***
<h4>Philemon: 1.23</h4><br>U groeten Epafras, mijn medegevangene in Christus Jezus,
***
<h4>Philemon: 1.24</h4><br>Markus, Aristarchus, Demas, Lukas, mijn medearbeiders.
***
<h4>Philemon: 1.25</h4><br>De genade van onzen Heere Jezus Christus zij met uw geest. Amen.
***
