***
<h4>2 John: 1.1</h4><br>Den äldste hälsar den utvalda frun och hennes barn, vilka jag i sanning älskar, och icke jag allenast, utan ock alla andra som hava lärt känna sanningen.
***
<h4>2 John: 1.2</h4><br>Vi älska dem för sanningens skull, som förbliver i oss, och som skall vara med oss till evig tid.
***
<h4>2 John: 1.3</h4><br>Nåd, barmhärtighet och frid ifrån Gud, Fadern, och ifrån Jesus Kristus, Faderns Son, skall vara med oss i sanning och i kärlek.
***
<h4>2 John: 1.4</h4><br>Det har gjort mig stor glädje att jag har funnit flera av dina barn vandra i sanningen, efter det bud som vi hava fått ifrån Fadern.
***
<h4>2 John: 1.5</h4><br>Och nu har jag en bön till dig, kära fru.  Icke som om jag skreve för att giva dig ett nytt bud; det gäller allenast det bud som vi hava haft från begynnelsen: att vi skola älska varandra.
***
<h4>2 John: 1.6</h4><br>Och däri består kärleken, att vi vandra efter de bud han har givit.  Ja, detta är budet, att I skolen vandra i kärleken, enligt vad I haven hört från begynnelsen.
***
<h4>2 John: 1.7</h4><br>Ty många villolärare hava gått ut i världen, vilka icke bekänna att Jesus är Kristus, som skulle komma i köttet; en sådan är Villoläraren och Antikrist.
***
<h4>2 John: 1.8</h4><br>Tagen eder till vara, så att I icke förloren det som vi med vårt arbete hava kommit åstad, utan fån full lön.
***
<h4>2 John: 1.9</h4><br>Var och en som så går framåt, att han icke förbliver i Kristi lära, han har icke Gud; den som förbliver i den läran, han har både Fadern och Sonen.
***
<h4>2 John: 1.10</h4><br>Om någon kommer till eder och icke har den läran med sig, så tagen icke emot honom i edra hus, och hälsen honom icke.
***
<h4>2 John: 1.11</h4><br>Ty den som hälsar honom, han gör sig delaktig i hans onda gärningar.
***
<h4>2 John: 1.12</h4><br>Jag hade väl mycket annat att skriva till eder, men jag vill icke göra det med papper och bläck.  Jag hoppas att i stället få komma till eder och muntligen tala med eder, för att vår glädje skall bliva fullkomlig.
***
<h4>2 John: 1.13</h4><br>Din utvalda systers barn hälsa dig.
***
