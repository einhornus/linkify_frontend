***
<h4>Colossians: 1.1</h4><br>Paolo, apostolo di Cristo Gesù per volontà di Dio, e il fratello Timoteo,
***
<h4>Colossians: 1.2</h4><br>ai santi e fedeli fratelli in Cristo che sono in Colosse, grazia a voi e pace da Dio nostro Padre.
***
<h4>Colossians: 1.3</h4><br>Noi rendiamo grazie a Dio, Padre del Signor nostro Gesù Cristo, nelle continue preghiere che facciamo per voi,
***
<h4>Colossians: 1.4</h4><br>avendo udito parlare della vostra fede in Cristo Gesù e dell’amore che avete per tutti i santi,
***
<h4>Colossians: 1.5</h4><br>a motivo della speranza che vi è riposta nei cieli; speranza che avete da tempo conosciuta mediante la predicazione della verità del Vangelo
***
<h4>Colossians: 1.6</h4><br>che è pervenuto sino a voi, come sta portando frutto e crescendo in tutto il mondo nel modo che fa pure tra voi dal giorno che udiste e conosceste la grazia di Dio in verità,
***
<h4>Colossians: 1.7</h4><br>secondo quel che avete imparato da Epafra, il nostro caro compagno di servizio, che è fedel ministro di Cristo per voi,
***
<h4>Colossians: 1.8</h4><br>e che ci ha anche fatto conoscere il vostro amore nello Spirito.
***
<h4>Colossians: 1.9</h4><br>Perciò anche noi, dal giorno che abbiamo ciò udito, non cessiamo di pregare per voi, e di domandare che siate ripieni della profonda conoscenza della volontà di Dio in ogni sapienza e intelligenza spirituale,
***
<h4>Colossians: 1.10</h4><br>affinché camminiate in modo degno del Signore per piacergli in ogni cosa, portando frutto in ogni opera buona e crescendo nella conoscenza di Dio;
***
<h4>Colossians: 1.11</h4><br>essendo fortificati in ogni forza secondo la potenza della sua gloria, onde possiate essere in tutto pazienti e longanimi;
***
<h4>Colossians: 1.12</h4><br>e rendendo grazie con allegrezza al Padre che vi ha messi in grado di partecipare alla sorte dei santi nella luce.
***
<h4>Colossians: 1.13</h4><br>Egli ci ha riscossi dalla potestà delle tenebre e ci ha trasportati nel regno del suo amato Figliuolo,
***
<h4>Colossians: 1.14</h4><br>nel quale abbiamo la redenzione, la remissione dei peccati;
***
<h4>Colossians: 1.15</h4><br>il quale è l’immagine dell’invisibile Iddio, il primogenito d’ogni creatura;
***
<h4>Colossians: 1.16</h4><br>poiché in lui sono state create tutte le cose, che sono nei cieli e sulla terra; le visibili e le invisibili; siano troni, siano signorie, siano principati, siano potestà; tutte le cose sono state create per mezzo di lui e in vista di lui;
***
<h4>Colossians: 1.17</h4><br>ed egli è avanti ogni cosa, e tutte le cose sussistono in lui.
***
<h4>Colossians: 1.18</h4><br>Ed egli è il capo del corpo, cioè della Chiesa; egli che è il principio, il primogenito dai morti, onde in ogni cosa abbia il primato.
***
<h4>Colossians: 1.19</h4><br>Poiché in lui si compiacque il Padre di far abitare tutta la pienezza
***
<h4>Colossians: 1.20</h4><br>e di riconciliare con sé tutte le cose per mezzo di lui, avendo fatto la pace mediante il sangue della croce d’esso; per mezzo di lui, dico, tanto le cose che sono sulla terra, quanto quelle che sono nei cieli.
***
<h4>Colossians: 1.21</h4><br>E voi, che già eravate estranei e nemici nella vostra mente e nelle vostre opere malvage,
***
<h4>Colossians: 1.22</h4><br>ora Iddio vi ha riconciliati nel corpo della carne di lui, per mezzo della morte d’esso, per farvi comparire davanti a sé santi e immacolati e irreprensibili,
***
<h4>Colossians: 1.23</h4><br>se pur perseverate nella fede, fondati e saldi, e non essendo smossi dalla speranza dell’Evangelo che avete udito, che fu predicato in tutta la creazione sotto il cielo, e del quale io, Paolo, sono stato fatto ministro.
***
<h4>Colossians: 1.24</h4><br>Ora io mi rallegro nelle mie sofferenze per voi; e quel che manca alle afflizioni di Cristo lo compio nella mia carne a pro del corpo di lui che è la Chiesa;
***
<h4>Colossians: 1.25</h4><br>della quale io sono stato fatto ministro, secondo l’ufficio datomi da Dio per voi di annunziare nella sua pienezza la parola di Dio,
***
<h4>Colossians: 1.26</h4><br>cioè, il mistero, che è stato occulto da tutti i secoli e da tutte le generazioni, ma che ora è stato manifestato ai santi di lui;
***
<h4>Colossians: 1.27</h4><br>ai quali Iddio ha voluto far conoscere qual sia la ricchezza della gloria di questo mistero fra i Gentili, che è Cristo in voi, speranza della gloria;
***
<h4>Colossians: 1.28</h4><br>il quale noi proclamiamo, ammonendo ciascun uomo e ciascun uomo ammaestrando in ogni sapienza, affinché presentiamo ogni uomo, perfetto in Cristo.
***
<h4>Colossians: 1.29</h4><br>A questo fine io m’affatico, combattendo secondo l’energia sua, che opera in me con potenza.
***
<h4>Colossians: 2.1</h4><br>Poiché desidero che sappiate qual arduo combattimento io sostengo per voi e per quelli di Laodicea e per tutti quelli che non hanno veduto la mia faccia;
***
<h4>Colossians: 2.2</h4><br>affinché siano confortati nei loro cuori essendo stretti insieme dall’amore, mirando a tutte le ricchezze della piena certezza dell’intelligenza, per giungere alla completa conoscenza del mistero di Dio:
***
<h4>Colossians: 2.3</h4><br>cioè di Cristo, nel quale tutti i tesori della sapienza e della conoscenza sono nascosti.
***
<h4>Colossians: 2.4</h4><br>Questo io dico affinché nessuno v’inganni con parole seducenti,
***
<h4>Colossians: 2.5</h4><br>perché, sebbene sia assente di persona, pure son con voi in ispirito, rallegrandomi e mirando il vostro ordine e la fermezza della vostra fede in Cristo.
***
<h4>Colossians: 2.6</h4><br>Come dunque avete ricevuto Cristo Gesù il Signore, così camminate uniti a lui,
***
<h4>Colossians: 2.7</h4><br>essendo radicati ed edificati in lui e confermati nella fede, come v’è stato insegnato, e abbondando in azioni di grazie.
***
<h4>Colossians: 2.8</h4><br>Guardate che non vi sia alcuno che faccia di voi sua preda con la filosofia e con vanità ingannatrice secondo la tradizione degli uomini, gli elementi del mondo, e non secondo Cristo;
***
<h4>Colossians: 2.9</h4><br>poiché in lui abita corporalmente tutta la pienezza della Deità,
***
<h4>Colossians: 2.10</h4><br>e in lui voi avete tutto pienamente. Egli è il capo d’ogni principato e d’ogni potestà;
***
<h4>Colossians: 2.11</h4><br>in lui voi siete anche stati circoncisi d’una circoncisione non fatta da mano d’uomo, ma della circoncisione di Cristo, che consiste nello spogliamento del corpo della carne:
***
<h4>Colossians: 2.12</h4><br>essendo stati con lui sepolti nel battesimo, nel quale siete anche stati risuscitati con lui mediante la fede nella potenza di Dio che ha risuscitato lui dai morti.
***
<h4>Colossians: 2.13</h4><br>E voi, che eravate morti ne’ falli e nella incirconcisione della vostra carne, voi, dico, Egli ha vivificati con lui, avendoci perdonato tutti i falli,
***
<h4>Colossians: 2.14</h4><br>avendo cancellato l’atto accusatore scritto in precetti, il quale ci era contrario; e quell’atto ha tolto di mezzo, inchiodandolo sulla croce;
***
<h4>Colossians: 2.15</h4><br>e avendo spogliato i principati e le potestà ne ha fatto un pubblico spettacolo, trionfando su di loro per mezzo della croce.
***
<h4>Colossians: 2.16</h4><br>Nessuno dunque vi giudichi quanto al mangiare o al bere, o rispetto a feste, o a noviluni o a sabati,
***
<h4>Colossians: 2.17</h4><br>che sono l’ombra di cose che doveano avvenire; ma il corpo è di Cristo.
***
<h4>Colossians: 2.18</h4><br>Nessuno a suo talento vi defraudi del vostro premio per via d’umiltà e di culto degli angeli affidandosi alle proprie visioni, gonfiato di vanità dalla sua mente carnale,
***
<h4>Colossians: 2.19</h4><br>e non attenendosi al Capo, dal quale tutto il corpo, ben fornito e congiunto insieme per via delle giunture e articolazioni, prende l’accrescimento che viene da Dio.
***
<h4>Colossians: 2.20</h4><br>Se siete morti con Cristo agli elementi del mondo, perché, come se viveste nel mondo, vi lasciate imporre de’ precetti, quali:
***
<h4>Colossians: 2.21</h4><br>Non toccare, non assaggiare, non maneggiare
***
<h4>Colossians: 2.22</h4><br>(cose tutte destinate a perire con l’uso), secondo i comandamenti e le dottrine degli uomini?
***
<h4>Colossians: 2.23</h4><br>Quelle cose hanno, è vero, riputazione di sapienza per quel tanto che è in esse di culto volontario, di umiltà, e di austerità nel trattare il corpo; ma non hanno alcun valore e servon solo a soddisfare la carne.
***
<h4>Colossians: 3.1</h4><br>Se dunque voi siete stati risuscitati con Cristo, cercate le cose di sopra dove Cristo è seduto alla destra di Dio.
***
<h4>Colossians: 3.2</h4><br>Abbiate l’animo alle cose di sopra, non a quelle che son sulla terra;
***
<h4>Colossians: 3.3</h4><br>poiché voi moriste, e la vita vostra è nascosta con Cristo in Dio.
***
<h4>Colossians: 3.4</h4><br>Quando Cristo, la vita nostra, sarà manifestato, allora anche voi sarete con lui manifestati in gloria.
***
<h4>Colossians: 3.5</h4><br>Fate dunque morire le vostre membra che son sulla terra: fornicazione, impurità, lussuria, mala concupiscenza e cupidigia, la quale è idolatria.
***
<h4>Colossians: 3.6</h4><br>Per queste cose viene l’ira di Dio sui figliuoli della disubbidienza;
***
<h4>Colossians: 3.7</h4><br>e in quelle camminaste un tempo anche voi, quando vivevate in esse.
***
<h4>Colossians: 3.8</h4><br>Ma ora deponete anche voi tutte queste cose: ira, collera, malignità, maldicenza, e non vi escano di bocca parole disoneste.
***
<h4>Colossians: 3.9</h4><br>Non mentite gli uni agli altri,
***
<h4>Colossians: 3.10</h4><br>giacché avete svestito l’uomo vecchio con i suoi atti e rivestito il nuovo, che si va rinnovando in conoscenza ad immagine di Colui che l’ha creato.
***
<h4>Colossians: 3.11</h4><br>Qui non c’è Greco e Giudeo, circoncisione e incirconcisione, barbaro, Scita, schiavo, libero, ma Cristo è in ogni cosa e in tutti.
***
<h4>Colossians: 3.12</h4><br>Vestitevi dunque, come eletti di Dio, santi ed amati, di tenera compassione, di benignità, di umiltà, di dolcezza, di longanimità;
***
<h4>Colossians: 3.13</h4><br>sopportandovi gli uni gli altri e perdonandovi a vicenda, se uno ha di che dolersi d’un altro. Come il Signore vi ha perdonati, così fate anche voi.
***
<h4>Colossians: 3.14</h4><br>E sopra tutte queste cose vestitevi della carità che è il vincolo della perfezione.
***
<h4>Colossians: 3.15</h4><br>E la pace di Cristo, alla quale siete stati chiamati per essere un sol corpo, regni nei vostri cuori; e siate riconoscenti.
***
<h4>Colossians: 3.16</h4><br>La parola di Cristo abiti in voi doviziosamente; ammaestrandovi ed ammonendovi gli uni gli altri con ogni sapienza, cantando di cuore a Dio, sotto l’impulso della grazia, salmi, inni, e cantici spirituali.
***
<h4>Colossians: 3.17</h4><br>E qualunque cosa facciate, in parola o in opera, fate ogni cosa nel nome del Signor Gesù, rendendo grazie a Dio Padre per mezzo di lui.
***
<h4>Colossians: 3.18</h4><br>Mogli, siate soggette ai vostri mariti, come si conviene nel Signore.
***
<h4>Colossians: 3.19</h4><br>Mariti, amate le vostre mogli, e non v’inasprite contro a loro.
***
<h4>Colossians: 3.20</h4><br>Figliuoli, ubbidite ai vostri genitori in ogni cosa, poiché questo è accettevole al Signore.
***
<h4>Colossians: 3.21</h4><br>Padri, non irritate i vostri figliuoli, affinché non si scoraggino.
***
<h4>Colossians: 3.22</h4><br>Servi, ubbidite in ogni cosa ai vostri padroni secondo la carne; non servendoli soltanto quando vi vedono come per piacere agli uomini, ma con semplicità di cuore, temendo il Signore.
***
<h4>Colossians: 3.23</h4><br>Qualunque cosa facciate, operate di buon animo, come per il Signore e non per gli uomini;
***
<h4>Colossians: 3.24</h4><br>sapendo che dal Signore riceverete per ricompensa l’eredità.
***
<h4>Colossians: 3.25</h4><br>Servite a Cristo il Signore! Poiché chi fa torto riceverà la retribuzione del torto che avrà fatto; e non ci son riguardi personali.
***
<h4>Colossians: 4.1</h4><br>Padroni, date ai vostri servi ciò che è giusto ed equo, sapendo che anche voi avete un Padrone nel cielo.
***
<h4>Colossians: 4.2</h4><br>Perseverate nella preghiera, vegliando in essa con rendimento di grazie;
***
<h4>Colossians: 4.3</h4><br>pregando in pari tempo anche per noi, affinché Iddio ci apra una porta per la Parola onde possiamo annunziare il mistero di Cristo, a cagion del quale io mi trovo anche prigione;
***
<h4>Colossians: 4.4</h4><br>e che io lo faccia conoscere, parlandone come debbo.
***
<h4>Colossians: 4.5</h4><br>Conducetevi con saviezza verso quelli di fuori, approfittando delle opportunità.
***
<h4>Colossians: 4.6</h4><br>Il vostro parlare sia sempre con grazia, condito con sale, per sapere come dovete rispondere a ciascuno.
***
<h4>Colossians: 4.7</h4><br>Tutte le cose mie ve le farà sapere Tichico, il caro fratello e fedel ministro e mio compagno di servizio nel Signore.
***
<h4>Colossians: 4.8</h4><br>Ve l’ho mandato appunto per questo: affinché sappiate lo stato nostro ed egli consoli i vostri cuori;
***
<h4>Colossians: 4.9</h4><br>e con lui ho mandato il fedele e caro fratello Onesimo, che è dei vostri. Essi vi faranno sapere tutte le cose di qua.
***
<h4>Colossians: 4.10</h4><br>Vi salutano Aristarco, il mio compagno di prigione, e Marco, il cugino di Barnaba (intorno al quale avete ricevuto degli ordini; se viene da voi, accoglietelo), e Gesù, detto Giusto, i quali sono della circoncisione;
***
<h4>Colossians: 4.11</h4><br>e fra questi sono i soli miei collaboratori per il regno di Dio, che mi siano stati di conforto.
***
<h4>Colossians: 4.12</h4><br>Epafra, che è dei vostri e servo di Cristo Gesù, vi saluta. Egli lotta sempre per voi nelle sue preghiere affinché perfetti e pienamente accertati stiate fermi in tutta la volontà di Dio.
***
<h4>Colossians: 4.13</h4><br>Poiché io gli rendo questa testimonianza ch’egli si dà molta pena per voi e per quelli di Laodicea e per quelli di Jerapoli.
***
<h4>Colossians: 4.14</h4><br>Luca, il medico diletto, e Dema vi salutano.
***
<h4>Colossians: 4.15</h4><br>Salutate i fratelli che sono in Laodicea, e Ninfa e la chiesa che è in casa sua.
***
<h4>Colossians: 4.16</h4><br>E quando questa epistola sarà stata letta fra voi, fate che sia letta anche nella chiesa dei Laodicesi, e che anche voi leggiate quella che vi sarà mandata da Laodicea.
***
<h4>Colossians: 4.17</h4><br>E dite ad Archippo: Bada al ministerio che hai ricevuto nel Signore, per adempierlo.
***
<h4>Colossians: 4.18</h4><br>Il saluto è di mia propria mano, di me, Paolo. Ricordatevi delle mie catene. La grazia sia con voi.
***
