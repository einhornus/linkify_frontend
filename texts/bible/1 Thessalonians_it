***
<h4>1 Thessalonians: 1.1</h4><br>Paolo, Silvano e Timoteo alla chiesa dei Tessalonicesi che è in Dio Padre e nel Signor Gesù Cristo, grazia a voi e pace.
***
<h4>1 Thessalonians: 1.2</h4><br>Noi rendiamo del continuo grazie a Dio per voi tutti, facendo di voi menzione nelle nostre preghiere,
***
<h4>1 Thessalonians: 1.3</h4><br>ricordandoci del continuo nel cospetto del nostro Dio e Padre, dell’opera della vostra fede, delle fatiche del vostro amore e della costanza della vostra speranza nel nostro Signor Gesù Cristo;
***
<h4>1 Thessalonians: 1.4</h4><br>conoscendo, fratelli amati da Dio, la vostra elezione.
***
<h4>1 Thessalonians: 1.5</h4><br>Poiché il nostro Evangelo non vi è stato annunziato soltanto con parole, ma anche con potenza, con lo Spirito Santo e con gran pienezza di convinzione; e infatti voi sapete quel che siamo stati fra voi per amor vostro.
***
<h4>1 Thessalonians: 1.6</h4><br>E voi siete divenuti imitatori nostri e del Signore, avendo ricevuto la Parola in mezzo a molte afflizioni, con allegrezza dello Spirito Santo;
***
<h4>1 Thessalonians: 1.7</h4><br>talché siete diventati un esempio a tutti i credenti della Macedonia e dell’Acaia.
***
<h4>1 Thessalonians: 1.8</h4><br>Poiché da voi la parola del Signore ha echeggiato non soltanto nella Macedonia e nell’Acaia, ma la fama della fede che avete in Dio si è sparsa in ogni luogo; talché non abbiam bisogno di parlarne;
***
<h4>1 Thessalonians: 1.9</h4><br>perché eglino stessi raccontano di noi quale sia stata la nostra venuta tra voi, e come vi siete convertiti dagl’idoli a Dio per servire all’Iddio vivente e vero, e per aspettare dai cieli il suo Figliuolo,
***
<h4>1 Thessalonians: 1.10</h4><br>il quale Egli ha risuscitato dai morti: cioè, Gesù che ci libera dall’ira a venire.
***
<h4>1 Thessalonians: 2.1</h4><br>Voi stessi, fratelli, sapete che la nostra venuta tra voi non è stata invano;
***
<h4>1 Thessalonians: 2.2</h4><br>anzi, sebbene avessimo prima patito e fossimo stati oltraggiati, come sapete, a Filippi, pur ci siamo rinfrancati nell’Iddio nostro, per annunziarvi l’Evangelo di Dio in mezzo a molte lotte.
***
<h4>1 Thessalonians: 2.3</h4><br>Poiché la nostra esortazione non procede da impostura, né da motivi impuri, né è fatta con frode;
***
<h4>1 Thessalonians: 2.4</h4><br>ma siccome siamo stati approvati da Dio che ci ha stimati tali da poterci affidare l’Evangelo, parliamo in modo da piacere non agli uomini, ma a Dio che prova i nostri cuori.
***
<h4>1 Thessalonians: 2.5</h4><br>Difatti, non abbiamo mai usato un parlar lusinghevole, come ben sapete, né pretesti ispirati da cupidigia; Iddio ne è testimone.
***
<h4>1 Thessalonians: 2.6</h4><br>E non abbiam cercato gloria dagli uomini, né da voi, né da altri, quantunque, come apostoli di Cristo, avessimo potuto far valere la nostra autorità;
***
<h4>1 Thessalonians: 2.7</h4><br>invece, siamo stati mansueti in mezzo a voi, come una nutrice che cura teneramente i propri figliuoli.
***
<h4>1 Thessalonians: 2.8</h4><br>Così, nel nostro grande affetto per voi, eravamo disposti a darvi non soltanto l’Evangelo di Dio, ma anche le nostre proprie vite, tanto ci eravate divenuti cari.
***
<h4>1 Thessalonians: 2.9</h4><br>Perché, fratelli, voi la ricordate la nostra fatica e la nostra pena; egli è lavorando notte e giorno per non essere d’aggravio ad alcuno di voi, che v’abbiam predicato l’Evangelo di Dio.
***
<h4>1 Thessalonians: 2.10</h4><br>Voi siete testimoni, e Dio lo è pure, del modo santo, giusto e irreprensibile con cui ci siamo comportati verso voi che credete;
***
<h4>1 Thessalonians: 2.11</h4><br>e sapete pure che, come fa un padre coi suoi figliuoli, noi abbiamo esortato,
***
<h4>1 Thessalonians: 2.12</h4><br>confortato e scongiurato ciascun di voi a condursi in modo degno di Dio, che vi chiama al suo regno e alla sua gloria.
***
<h4>1 Thessalonians: 2.13</h4><br>E per questa ragione anche noi rendiamo del continuo grazie a Dio: perché quando riceveste da noi la parola della predicazione, cioè la parola di Dio, voi l’accettaste non come parola d’uomini, ma, quale essa è veramente, come parola di Dio, la quale opera efficacemente in voi che credete.
***
<h4>1 Thessalonians: 2.14</h4><br>Poiché, fratelli, voi siete divenuti imitatori delle chiese di Dio che sono in Cristo Gesù nella Giudea; in quanto che anche voi avete sofferto dai vostri connazionali le stesse cose che quelle chiese hanno sofferto dai Giudei,
***
<h4>1 Thessalonians: 2.15</h4><br>i quali hanno ucciso e il Signor Gesù e i profeti, hanno cacciato noi, e non piacciono a Dio, e sono avversi a tutti gli uomini,
***
<h4>1 Thessalonians: 2.16</h4><br>divietandoci di parlare ai Gentili perché sieno salvati. Essi vengon così colmando senza posa la misura dei loro peccati; ma ormai li ha raggiunti l’ira finale.
***
<h4>1 Thessalonians: 2.17</h4><br>Quant’è a noi, fratelli, orbati di voi per breve tempo, di persona, non di cuore, abbiamo tanto maggiormente cercato, con gran desiderio, di veder la vostra faccia.
***
<h4>1 Thessalonians: 2.18</h4><br>Perciò abbiam voluto, io Paolo almeno, non una ma due volte, venir a voi; ma Satana ce lo ha impedito.
***
<h4>1 Thessalonians: 2.19</h4><br>Qual è infatti la nostra speranza, o la nostra allegrezza, o la corona di cui ci gloriamo? Non siete forse voi, nel cospetto del nostro Signor Gesù quand’egli verrà?
***
<h4>1 Thessalonians: 2.20</h4><br>Sì, certo, la nostra gloria e la nostra allegrezza siete voi.
***
<h4>1 Thessalonians: 3.1</h4><br>Perciò, non potendo più reggere, stimammo bene di esser lasciati soli ad Atene;
***
<h4>1 Thessalonians: 3.2</h4><br>e mandammo Timoteo, nostro fratello e ministro di Dio nella propagazione del Vangelo di Cristo, per confermarvi e confortarvi nella vostra fede,
***
<h4>1 Thessalonians: 3.3</h4><br>affinché nessuno fosse scosso in mezzo a queste afflizioni; poiché voi stessi sapete che a questo siamo destinati.
***
<h4>1 Thessalonians: 3.4</h4><br>Perché anche quando eravamo fra voi, vi predicevamo che saremmo afflitti; come anche è avvenuto, e voi lo sapete.
***
<h4>1 Thessalonians: 3.5</h4><br>Perciò anch’io, non potendo più resistere, mandai ad informarmi della vostra fede, per tema che il tentatore vi avesse tentati, e la nostra fatica fosse riuscita vana.
***
<h4>1 Thessalonians: 3.6</h4><br>Ma ora che Timoteo è giunto qui da presso a voi e ci ha recato liete notizie della vostra fede e del vostro amore, e ci ha detto che serbate del continuo buona ricordanza di noi bramando di vederci, come anche noi bramiamo vedervi,
***
<h4>1 Thessalonians: 3.7</h4><br>per questa ragione, fratelli, siamo stati consolati a vostro riguardo, in mezzo a tutte le nostre distrette e afflizioni, mediante la vostra fede;
***
<h4>1 Thessalonians: 3.8</h4><br>perché ora viviamo, se voi state saldi nel Signore.
***
<h4>1 Thessalonians: 3.9</h4><br>Poiché quali grazie possiam noi rendere a Dio, a vostro riguardo, per tutta l’allegrezza della quale ci rallegriamo a cagion di voi nel cospetto dell’Iddio nostro,
***
<h4>1 Thessalonians: 3.10</h4><br>mentre notte e giorno preghiamo intensamente di poter vedere la vostra faccia e supplire alle lacune della vostra fede?
***
<h4>1 Thessalonians: 3.11</h4><br>Ora Iddio stesso, nostro Padre, e il Signor nostro Gesù ci appianino la via per venir da voi;
***
<h4>1 Thessalonians: 3.12</h4><br>e quant’è a voi, il Signore vi accresca e vi faccia abbondare in amore gli uni verso gli altri e verso tutti, come anche noi abbondiamo verso voi,
***
<h4>1 Thessalonians: 3.13</h4><br>per confermare i vostri cuori, onde siano irreprensibili in santità nel cospetto di Dio nostro Padre, quando il Signor nostro Gesù verrà con tutti i suoi santi.
***
<h4>1 Thessalonians: 4.1</h4><br>Del rimanente, fratelli, come avete imparato da noi il modo in cui vi dovete condurre e piacere a Dio (ed è così che già vi conducete), vi preghiamo e vi esortiamo nel Signor Gesù a vie più progredire.
***
<h4>1 Thessalonians: 4.2</h4><br>Poiché sapete quali comandamenti vi abbiamo dati per la grazia del Signor Gesù.
***
<h4>1 Thessalonians: 4.3</h4><br>Perché questa è la volontà di Dio: che vi santifichiate, che v’asteniate dalla fornicazione,
***
<h4>1 Thessalonians: 4.4</h4><br>che ciascun di voi sappia possedere il proprio corpo in santità ed onore,
***
<h4>1 Thessalonians: 4.5</h4><br>non dandosi a passioni di concupiscenza come fanno i pagani i quali non conoscono Iddio;
***
<h4>1 Thessalonians: 4.6</h4><br>e che nessuno soverchi il fratello né lo sfrutti negli affari; perché il Signore è un vendicatore in tutte queste cose, siccome anche v’abbiamo innanzi detto e protestato.
***
<h4>1 Thessalonians: 4.7</h4><br>Poiché Iddio ci ha chiamati non a impurità, ma a santificazione.
***
<h4>1 Thessalonians: 4.8</h4><br>Chi dunque sprezza questi precetti, non sprezza un uomo, ma quell’Iddio, il quale anche vi comunica il dono del suo Santo Spirito.
***
<h4>1 Thessalonians: 4.9</h4><br>Or quanto all’amor fraterno non avete bisogno che io ve ne scriva, giacché voi stessi siete stati ammaestrati da Dio ad amarvi gli uni gli altri;
***
<h4>1 Thessalonians: 4.10</h4><br>e invero voi lo fate verso tutti i fratelli che sono nell’intera Macedonia. Ma v’esortiamo, fratelli, che vie più abbondiate in questo, e vi studiate di vivere in quiete,
***
<h4>1 Thessalonians: 4.11</h4><br>di fare i fatti vostri e di lavorare con le vostre mani, come v’abbiamo ordinato di fare,
***
<h4>1 Thessalonians: 4.12</h4><br>onde camminiate onestamente verso quelli di fuori, e non abbiate bisogno di nessuno.
***
<h4>1 Thessalonians: 4.13</h4><br>Or, fratelli, non vogliamo che siate in ignoranza circa quelli che dormono, affinché non siate contristati come gli altri che non hanno speranza.
***
<h4>1 Thessalonians: 4.14</h4><br>Poiché, se crediamo che Gesù morì e risuscitò, così pure, quelli che si sono addormentati, Iddio, per mezzo di Gesù, li ricondurrà con esso lui.
***
<h4>1 Thessalonians: 4.15</h4><br>Poiché questo vi diciamo per parola del Signore: che noi viventi, i quali saremo rimasti fino alla venuta del Signore, non precederemo quelli che si sono addormentati;
***
<h4>1 Thessalonians: 4.16</h4><br>perché il Signore stesso, con potente grido, con voce d’arcangelo e con la tromba di Dio, scenderà dal cielo, e i morti in Cristo risusciteranno i primi;
***
<h4>1 Thessalonians: 4.17</h4><br>poi noi viventi, che saremo rimasti, verremo insiem con loro rapiti sulle nuvole, a incontrare il Signore nell’aria; e così saremo sempre col Signore.
***
<h4>1 Thessalonians: 4.18</h4><br>Consolatevi dunque gli uni gli altri con queste parole.
***
<h4>1 Thessalonians: 5.1</h4><br>Or quanto ai tempi ed ai momenti, fratelli, non avete bisogno che vi se ne scriva;
***
<h4>1 Thessalonians: 5.2</h4><br>perché voi stessi sapete molto bene che il giorno del Signore verrà come viene un ladro nella notte.
***
<h4>1 Thessalonians: 5.3</h4><br>Quando diranno: Pace e sicurezza, allora di subito una improvvisa ruina verrà loro addosso, come le doglie alla donna incinta; e non scamperanno affatto.
***
<h4>1 Thessalonians: 5.4</h4><br>Ma voi, fratelli, non siete nelle tenebre, sì che quel giorno abbia a cogliervi a guisa di ladro;
***
<h4>1 Thessalonians: 5.5</h4><br>poiché voi tutti siete figliuoli di luce e figliuoli del giorno; noi non siamo della notte né delle tenebre;
***
<h4>1 Thessalonians: 5.6</h4><br>non dormiamo dunque come gli altri, ma vegliamo e siamo sobri.
***
<h4>1 Thessalonians: 5.7</h4><br>Poiché quelli che dormono, dormono di notte; e quelli che s’inebriano, s’inebriano di notte;
***
<h4>1 Thessalonians: 5.8</h4><br>ma noi, che siamo del giorno, siamo sobri, avendo rivestito la corazza della fede e dell’amore, e preso per elmo la speranza della salvezza.
***
<h4>1 Thessalonians: 5.9</h4><br>Poiché Iddio non ci ha destinati ad ira, ma ad ottener salvezza per mezzo del Signor nostro Gesù Cristo,
***
<h4>1 Thessalonians: 5.10</h4><br>il quale è morto per noi affinché, sia che vegliamo sia che dormiamo, viviamo insieme con lui.
***
<h4>1 Thessalonians: 5.11</h4><br>Perciò, consolatevi gli uni gli altri, ed edificatevi l’un l’altro, come d’altronde già fate.
***
<h4>1 Thessalonians: 5.12</h4><br>Or, fratelli, vi preghiamo di avere in considerazione coloro che faticano fra voi, che vi son preposti nel Signore e vi ammoniscono,
***
<h4>1 Thessalonians: 5.13</h4><br>e di tenerli in grande stima ed amarli a motivo dell’opera loro. Vivete in pace fra voi.
***
<h4>1 Thessalonians: 5.14</h4><br>V’esortiamo, fratelli, ad ammonire i disordinati, a confortare gli scoraggiati, a sostenere i deboli, ad esser longanimi verso tutti.
***
<h4>1 Thessalonians: 5.15</h4><br>Guardate che nessuno renda ad alcuno male per male; anzi procacciate sempre il bene gli uni degli altri, e quello di tutti.
***
<h4>1 Thessalonians: 5.16</h4><br>Siate sempre allegri;
***
<h4>1 Thessalonians: 5.17</h4><br>non cessate mai di pregare;
***
<h4>1 Thessalonians: 5.18</h4><br>in ogni cosa rendete grazie, poiché tale è la volontà di Dio in Cristo Gesù verso di voi.
***
<h4>1 Thessalonians: 5.19</h4><br>Non spegnete lo Spirito;
***
<h4>1 Thessalonians: 5.20</h4><br>non disprezzate le profezie;
***
<h4>1 Thessalonians: 5.21</h4><br>ma esaminate ogni cosa e ritenete il bene;
***
<h4>1 Thessalonians: 5.22</h4><br>astenetevi da ogni specie di male.
***
<h4>1 Thessalonians: 5.23</h4><br>Or l’Iddio della pace vi santifichi Egli stesso completamente; e l’intero essere vostro, lo spirito, l’anima ed il corpo, sia conservato irreprensibile, per la venuta del Signor nostro Gesù Cristo.
***
<h4>1 Thessalonians: 5.24</h4><br>Fedele è Colui che vi chiama, ed Egli farà anche questo.
***
<h4>1 Thessalonians: 5.25</h4><br>Fratelli, pregate per noi.
***
<h4>1 Thessalonians: 5.26</h4><br>Salutate tutti i fratelli con un santo bacio.
***
<h4>1 Thessalonians: 5.27</h4><br>Io vi scongiuro per il Signore a far sì che questa epistola sia letta a tutti i fratelli.
***
<h4>1 Thessalonians: 5.28</h4><br>La grazia del Signor nostro Gesù Cristo sia con voi.
***
