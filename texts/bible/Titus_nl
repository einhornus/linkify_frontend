***
<h4>Titus: 1.1</h4><br>Paulus, een dienstknecht Gods, en een apostel van Jezus Christus, naar het geloof der uitverkorenen Gods, en de kennis der waarheid, die naar de godzaligheid is;
***
<h4>Titus: 1.2</h4><br>In de hoop des eeuwigen levens, welke God, Die niet liegen kan, beloofd heeft, voor de tijden der eeuwen, maar geopenbaard heeft te Zijner tijd;
***
<h4>Titus: 1.3</h4><br>Namelijk Zijn Woord, door de prediking, die mij toebetrouwd is, naar het bevel van God, onze Zaligmaker; aan Titus, mijn oprechte zoon, naar het gemeen geloof:
***
<h4>Titus: 1.4</h4><br>Genade, barmhartigheid, vrede zij u van God den Vader, en den Heere Jezus Christus, onzen Zaligmaker.
***
<h4>Titus: 1.5</h4><br>Om die oorzaak heb ik u te Kreta gelaten, opdat gij, hetgeen nog ontbrak, voorts zoudt te recht brengen, en dat gij van stad tot stad zoudt ouderlingen stellen, gelijk ik u bevolen heb:
***
<h4>Titus: 1.6</h4><br>Indien iemand onberispelijk is, ener vrouwe man, gelovige kinderen hebbende, die niet te beschuldigen zijn van overdadigheid, of ongehoorzaam zijn.
***
<h4>Titus: 1.7</h4><br>Want een opziener moet onberispelijk zijn, als een huisverzorger Gods, niet eigenzinnig, niet genegen tot toornigheid, niet genegen tot den wijn, geen smijter, geen vuil-gewinzoeker;
***
<h4>Titus: 1.8</h4><br>Maar die gaarne herbergt, die de goeden liefheeft, matig, rechtvaardig, heilig, kuis;
***
<h4>Titus: 1.9</h4><br>Die vasthoudt aan het getrouwe woord, dat naar de leer is, opdat hij machtig zij, beide om te vermanen door de gezonde leer, en om de tegensprekers te wederleggen.
***
<h4>Titus: 1.10</h4><br>Want er zijn ook vele ongeregelden, ijdelheidsprekers en verleiders van zinnen, inzonderheid die uit de besnijdenis zijn;
***
<h4>Titus: 1.11</h4><br>Welken men moet den mond stoppen, die gehele huizen verkeren, lerende wat niet behoort, om vuil gewins wil.
***
<h4>Titus: 1.12</h4><br>Een uit hen, zijnde hun eigen profeet, heeft gezegd: De Kretensen zijn altijd leugenachtig, kwade beesten, luie buiken.
***
<h4>Titus: 1.13</h4><br>Deze getuigenis is waar. Daarom bestraf hen scherpelijk, opdat zij gezond mogen zijn in het geloof.
***
<h4>Titus: 1.14</h4><br>En zich niet begeven tot Joodse fabelen, en geboden der mensen, die hen van de waarheid afkeren.
***
<h4>Titus: 1.15</h4><br>Alle dingen zijn wel rein den reinen, maar den bevlekten en ongelovigen is geen ding rein, maar beide hun verstand en geweten zijn bevlekt.
***
<h4>Titus: 1.16</h4><br>Zij belijden, dat zij God kennen, maar zij verloochenen Hem met de werken, alzo zij gruwelijk zijn en ongehoorzaam, en tot alle goed werk ongeschikt.
***
<h4>Titus: 2.1</h4><br>Doch gij, spreek hetgeen der gezonde leer betaamt.
***
<h4>Titus: 2.2</h4><br>Dat de oude mannen nuchter zijn, stemmig, voorzichtig, gezond in het geloof, in de liefde, in de lijdzaamheid.
***
<h4>Titus: 2.3</h4><br>De oude vrouwen insgelijks, dat zij in haar dracht zijn, gelijk den heiligen betaamt, dat zij geen lasteraarsters zijn, zich niet tot veel wijns begevende, maar leraressen zijn van het goede;
***
<h4>Titus: 2.4</h4><br>Opdat zij de jonge vrouwen leren voorzichtig te zijn, haar mannen lief te hebben, haar kinderen lief te hebben;
***
<h4>Titus: 2.5</h4><br>Matig te zijn, kuis te zijn, het huis te bewaren, goed te zijn, haar eigen mannen onderdanig te zijn, opdat het Woord Gods niet gelasterd worde.
***
<h4>Titus: 2.6</h4><br>Vermaan den jonge mannen insgelijks, dat zij matig zijn.
***
<h4>Titus: 2.7</h4><br>Betoon uzelven in alles een voorbeeld van goede werken, betoon in de leer onvervalstheid, deftigheid, oprechtheid;
***
<h4>Titus: 2.8</h4><br>Het woord gezond en onverwerpelijk, opdat degene, die daartegen is, beschaamd worde, en niets kwaads hebbe van ulieden te zeggen.
***
<h4>Titus: 2.9</h4><br>Vermaan den dienstknechten, dat zij hun eigen heren onderdanig zijn, dat zij in alles welbehagelijk zijn, niet tegensprekende;
***
<h4>Titus: 2.10</h4><br>Niet onttrekkende, maar alle goede trouw bewijzende; opdat zij de leer van God, onzen Zaligmaker, in alles mogen versieren.
***
<h4>Titus: 2.11</h4><br>Want de zaligmakende genade Gods is verschenen aan alle mensen.
***
<h4>Titus: 2.12</h4><br>En onderwijst ons, dat wij, de goddeloosheid en de wereldse begeerlijkheden verzakende, matig en rechtvaardig, en godzalig leven zouden in deze tegenwoordige wereld;
***
<h4>Titus: 2.13</h4><br>Verwachtende de zalige hoop en verschijning der heerlijkheid van den groten God en onzen Zaligmaker Jezus Christus;
***
<h4>Titus: 2.14</h4><br>Die Zichzelven voor ons gegeven heeft, opdat Hij ons zou verlossen van alle ongerechtigheid, en Zichzelven een eigen volk zou reinigen, ijverig in goede werken.
***
<h4>Titus: 2.15</h4><br>Spreek dit, en vermaan, en bestraf met allen ernst. Dat niemand u verachte.
***
<h4>Titus: 3.1</h4><br>Vermaan hen, dat zij aan de overheden en machten onderdanig zijn, dat zij hun gehoorzaam zijn, dat zij tot alle goed werk bereid zijn;
***
<h4>Titus: 3.2</h4><br>Dat zij niemand lasteren, geen vechters zijn, maar bescheiden zijn, alle zachtmoedigheid bewijzende jegens alle mensen.
***
<h4>Titus: 3.3</h4><br>Want ook wij waren eertijds onwijs, ongehoorzaam, dwalende, menigerlei begeerlijkheden en wellusten dienende, in boosheid en nijdigheid levende, hatelijk zijnde, en elkander hatende.
***
<h4>Titus: 3.4</h4><br>Maar wanneer de goedertierenheid van God, onzen Zaligmaker, en Zijn liefde tot de mensen verschenen is,
***
<h4>Titus: 3.5</h4><br>Heeft Hij ons zalig gemaakt, niet uit de werken der rechtvaardigheid, die wij gedaan hadden, maar naar Zijn barmhartigheid, door het bad der wedergeboorte en vernieuwing des Heiligen Geestes;
***
<h4>Titus: 3.6</h4><br>Denwelken Hij over ons rijkelijk heeft uitgegoten door Jezus Christus, onzen Zaligmaker;
***
<h4>Titus: 3.7</h4><br>Opdat wij, gerechtvaardigd zijnde door Zijn genade, erfgenamen zouden worden naar de hope des eeuwigen levens.
***
<h4>Titus: 3.8</h4><br>Dit is een getrouw woord, en deze dingen wil ik, dat gij ernstelijk bevestigt, opdat degenen, die aan God geloven, zorg dragen, om goede werken voor te staan; deze dingen zijn het, die goed en nuttig zijn den mensen.
***
<h4>Titus: 3.9</h4><br>Maar wedersta de dwaze vragen en geslachtsrekeningen, en twistingen, en strijdingen over de wet; want zij zijn onnut en ijdel.
***
<h4>Titus: 3.10</h4><br>Verwerp een kettersen mens na de eerste en tweede vermaning;
***
<h4>Titus: 3.11</h4><br>Wetende, dat de zodanige verkeerd is, en zondigt, zijnde bij zichzelf veroordeeld.
***
<h4>Titus: 3.12</h4><br>Als ik Artemas tot u zal zenden, of Tychikus, zo benaarstig u tot mij te komen te Nikopolis; want aldaar heb ik voorgenomen te overwinteren.
***
<h4>Titus: 3.13</h4><br>Geleid Zenas, den wetgeleerde, en Apollos zorgvuldiglijk, opdat hun niets ontbreke.
***
<h4>Titus: 3.14</h4><br>En dat ook de onzen leren, goede werken voor te staan tot nodig gebruik, opdat zij niet onvruchtbaar zijn.
***
<h4>Titus: 3.15</h4><br>Die met mij zijn, groeten u allen. Groet ze, die ons liefhebben in het geloof. De genade zij met u allen. Amen.
***
